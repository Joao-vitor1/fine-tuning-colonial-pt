Como Santa Maria guardou un monge dos diaboos que
o quiseran tentar e se lle mostraron en figuras de porcos
polo fazer perder.
A Santa Maria mui bon servir faz.,
pois o poder ela do demo desfaz.
Ond' avẽo desto que en Conturbel
fez Santa Maria miragre mui bel
por un monge bõo, cast' e mui fiel,
que viu de diabres vĩir mui grand' az.
A Santa Maria mui bon servir faz ...
En seu leito, u jazia por dormir,
viu-os come porcos contra si vĩir
atan espantosos, que per ren guarir
non cuidava, e dizia-lles: "Az, az."
A Santa Maria mui bon servir faz ...
El assi estando en mui gran pavor,
viu entrar un ome negro de coor
que diss' aos porcos: "Log' a derredor
dele vos meted', e non dórmia en paz."
A Santa Maria mui bon servir faz ...
Eles responderon: "Aquesto fazer
queremos de grado, mais niun poder
de faze-lle mal non podemos aver
por gran santidade que en ele jaz."
A Santa Maria mui bon servir faz ...
E aquel diabo lles respos assi:
"Pois vos non podedes, ar leixad' a mi,
que con estes garfios que eu trag' aqui
o desfarei, pero que trage frocaz."
A Santa Maria mui bon servir faz ...
O frad', est' oyndo, espantou-se mal
e chamou a Virgen, a que nunca fal
aas grandes coitas, dizendo-lle: "Val-me,
ca de gran medo ei end' eu assaz."
A Santa Maria mui bon servir faz ...
E a Groriosa tan toste chegou
e ant' aquel frade logo se parou
e con hũa vara mal amẽaçou
aquela conpanna do demo malvaz,
A Santa Maria mui bon servir faz ...
Dizendo: "Como vos ousastes parar
ant' este meu frade neno espantar?
Porende no ynferno ide log' entrar
con vosso mal rey, mui peor que rapaz."
A Santa Maria mui bon servir faz ...
Quand' eles oyron aquesta razon,
como fumo se desfezeron enton;
e a Virgen Santa mans' e en bon son
confortou o frade, dizend': "A mi praz
A Santa Maria mui bon servir faz ...
A vida que fazes; e porende ben
fas d' og' adeante que non leixes ren
de fazeres quant' a ta orden conven."
Esto dito, tolleu-xe-lle d' ant' a ffaz.
A Santa Maria mui bon servir faz ...