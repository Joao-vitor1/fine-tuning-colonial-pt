Como Santa Maria guardou un fillo dun ome bõo que non morresse
quando caeu o cavalo sobr' el.
Tan gran poder á a Virgen aos da terra guardar
de mal, come aos outros que nunca passaron mar.
E daquest' un gran miragre direi, onde devoçon
averedes poi-l' oyrdes, que conteu a ũu baron
que a Ultramar queria yr, e foi y en vijon
e vira y muitas cousas, mais fórono espertar.
Tan gran poder á a Virgen aos da terra guardar ...
E colleu tal antollança polo fazer entender,
que con todos contendia; e macar ll' yan dizer
que en ben se soltaria, non llo queria creer,
ant' ya travar en muitos e dos panos lles tirar,
Tan gran poder á a Virgen aos da terra guardar ...
Assi que lle-los tollia, segundo que aprendi.
E esta door avia tan forte, creed' a mi,
que toda ren que achasse enton a redor de ssy
travava dela de grado, e depois a braadar
Tan gran poder á a Virgen aos da terra guardar ...
Se fillava mui de rrijo, segundo aprendi eu.
E este baron avia ũu menynno fillo seu
que mui mais ca si amava; porend' un dia lle deu
un seu caval' en que fosse, polo mais apessõar.
Tan gran poder á a Virgen aos da terra guardar ...
E ynd' en aquel cavalo, ouv' assi de contecer
que dũa muit' alta ponte foi o menynno caer
e o cavalo con ele, e ouveron de morrer.
Mais o padr' abriu a boca e a Virgen foi chamar,
Tan gran poder á a Virgen aos da terra guardar ...
Dizend' a mui grandes vozes: "Val-me, Reynna Sennor".
Enton a Virgen bẽeita, que seu Fillo Salvador
tĩia ontre seus braços, ouve da voz tal pavor
como quando Rei Herodes lle quis seu Fillo matar.
Tan gran poder á a Virgen aos da terra guardar ...
E mandou a esses santos que o fossen acorrer
que y estavan, e ela foi o sei Fill' asconder
con medo daquel braado, que o non podess' aver
Rei Herodes, e porende foi logo passar o mar.
Tan gran poder á a Virgen aos da terra guardar ...
Desta guisa con seu Fillo fugiu a Jerussalem
a Virgen Santa Maria e guariu acá mui ben
o menynn' e o cavalo, que se non feriron ren;
e o padr' a boc' aberta fillou-sse Deus a loar.
Tan gran poder á a Virgen aos da terra guardar ...
Assi soub' a Groriosa cono seu Fill' escapar
da boca de Rei Herodes que llo queria tragar.
Tan gran poder á a Virgen aos da terra guardar ...