Como hũa moller de Gasconna, que desdennava a romaria
de Santa Maria de Rocamador, disse que, sse a alá non
levass' hũa sela en que siia, que nunca yria alá.
Quen quer que ten en desden
a Santa Maria,
gran mal lle verrá poren.
Daquest' avẽo assi,
temp' a, en Gasconna,
que hũa dona ouv' y
de pouca vergonna,
que sol non tỹa en ren
d' ir en romaria,
atant' era de mal sen,
Quen quer que ten en desden ...
A Rocamador, que d' y
mui preto estava.
E poren, com' aprendi,
muito a coytava
hũa ssa moça des en,
dizendo: "Perfia
fillastes que prol non ten;
Quen quer que ten en desden ...
E pois non queredes yr
en nulla maneyra,
vel leixade-me conprir
aquesta carreyra."
Disse-ll' ela: "Vay e ven,
ai, louca, sandia,
ca eu non m' irei daquen,
Quen quer que ten en desden ...
Se m' a sela non seguir
en que assentada
sejo, e que sen falir
me lev' y folgada."
Ond' aquest' avẽo en
que logo s' ergia
a sela ligeyramen
Quen quer que ten en desden ...
E ant' o altar deceu
da mui Groriosa;
e culpada se tendeu,
chamand-ss' astrosa,
dizendo: "tal será quen
fillar ousadia
contra quen lle non conven."
Quen quer que ten en desden ...
Ali sse desaprendeu
dela log' a sela
e ant' o altar caeu
da Madre-donzela,
que senpre quer nosso ben;
e por vee-la ya
gente daquend' e dalen.
Quen quer que ten en desden ...