Esta é como Santa Maria gãou de seu Fillo que fosse salvo
o cavaleiro malfeitor que cuidou de fazer un mõesteiro
e morreu ante que o fezesse.
A Virgen Santa Maria tant' é de gran piedade,
que ao peccador colle por feito a voontade.
E desta guisa avẽo pouc' á a un cavaleiro
fidalg' e rico sobejo, mas era brav' e terreiro,
sobervios' e mal creente, que sol por Deus un dĩeiro
non dava, nen polos Santos, esto sabed' en verdade.
A Virgen Santa Maria tant' é de gran piadade ...
Aqueste de fazer dano sempre-ss' ende traballava,
e a todos seus vezỹos feria e dẽostava;
sen esto os mõesteiros e as igrejas britava,
que vergonna non avia do prior nen do abade.
A Virgen Santa Maria tant' é de gran piadade ...
E todo seu cuidad' era de destroir los mesquỹos
e de roubar os que yan seguros pelos camỹos,
e per ren non perdõava' a molleres nen a menỹos,
que ss' en todo non metesse por de mui gran crueldade.
A Virgen Santa Maria tant' é de gran piadade ...
E esta vida fazendo, tan brava e tan esquiva,
un dia meteu ben mentes como sa alma cativa
era chẽa de pecados e mui mais morta ca viva,
se mercee non ll' ouvesse a comprida de bondade.
A Virgen Santa Maria tant' é de gran piedade ...
E, porque sempre os bõos lle davan mui gran fazfeiro
do muito mal que fazia, penssou que un mõesteiro
faria con bõa claustra, igreja e cymiteiro,
estar e enfermaria, e todo en ssa herdade.
A Virgen Santa Maria tant' é de gran piadade ...
E des i ar cuidou logo de meter y gran convento
de monges, se el podesse, ou cinquaenta ou cento;
e per que mui ben vivessen lles daria conprimento,
e que por Santa Maria servir seria y frade.
A Virgen Santa Maria tant' é de gran piadade ...
Tod' aquesto foi cuidando mentre siia comendo;
e poi-ll' alçaron a mesa, foi catar logo correndo
logar en que o fezesse, e achó-o, com' aprendo,
muit' apost' e mui viçoso, u compris' ssa caridade.
A Virgen Santa Maria tant' é de gran piadade ...
En este coidad' estando muit' aficad' e mui forte,
ante que o começasse, door lo chegou a morte;
e os demões a alma fillaron del en sa sorte,
mais los angeos chegaron dizendo: "Estad', estade!
A Virgen Santa Maria tant' é de gran piadade ...
Ca non quer Santa Maria que a vos assi levedes."
E disseron os diabos: "Mais vos, que razon avedes
d' ave-la? Ca senpr' est' ome fezo mal, como sabedes,
por que est' alma é nossa, e allur outra buscade."
A Virgen Santa Maria tant' é de gran piadade ...
Os angeos responderon: "Mais vos folia fezestes
en fillardes aquest' alma, mao conssell' y ouvestes
e mui mal vos acharedes de quanto a ja tevestes;
mais tornad' a vosso fogo e nossa alma leixade."
A Virgen Santa Maria tant' é de gran piadade ...
Os diaboos ar disseron: "Esto per ren non faremos,
ca Deus é mui justiceiro, e por esto ben sabemos
que esta alma fez obras por que a aver devemos
toda ben enteiramente, sen terç' e sen meadade."
A Virgen Santa Maria tant' é de gran piadade ...
E un dos angeos disse: "O que vos dig' entendede:
eu sobirei ao ceo, e vos aqui mi atendede,
e o que Deus mandar desto, vos enton esso fazede;
e oi mais non vos movades nen faledes, mais calade."
A Virgen Santa Maria tant' é de gran piadade ...
Despois aquestas palavras o angeo logo ss' ya
e contou aqueste feito mui tost' a Santa Maria;
ela log' a Jeso-Cristo aquela alma pidia,
dizend': "Ai, meu Fillo santo, aquesta alma me dade."
A Virgen Santa Maria tant' é de gran piadade ...
E ele lle respondia: "Mia Madr', o que quiserdes
ei eu de fazer sen falla, pois vos en sabor ouverdes;
mais torn' a alma no corpo, se o vos por ben teverdes,
e faça o mõesteyro, u viva en omildade."
A Virgen Santa Maria tant' é de gran piadade ...
E pois Deus est' ouve dito, un pano branco tomava,
feito ben come cogula, que ao angeo dava,
e sobela alma logo o pano deitar mandava,
porque a leixass' o demo comprindo de falssidade.
A Virgen Santa Maria tant' é de gran piadade ...
Tornou-ss' o angeo logo; e atan toste que viron
os diabos a cogula, todos ant' ela fugiron;
e os angeos correndo pos eles mal los feriron,
dizendo: "Assi perdestes o ceo per neycidade."
A Virgen Santa Maria tant' é de gran piedade ...
Pois que ss' assi os diabos foron dali escarnidos
e maltreitos feramente, dẽostados e feridos,
foron pera seu iferno, dando grandes apelidos,
dizendo aos diabos: "Varões, oviad', oviade."
A Virgen Santa Maria tant' é de gran piadade ...
Os angeos depos esto aquelo alma fillaron,
e cantando "Surgat Deus" eno corpo a tornaron
daquel cavaleiro morto, e vivo o levantaron;
e fezo seu mõesteiro, u viveu en castidade.
A Virgen Santa Maria tant' é de gran piadade ...