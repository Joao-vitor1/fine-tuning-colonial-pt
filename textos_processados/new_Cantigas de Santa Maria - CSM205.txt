Como Santa Maria quis guardar hũa moura que tĩia seu fillo
en braços u siia en hũa torre ontre duas amẽas, e caeu
a torre, e non morreu nen seu fillo, nen lles enpeceu ren,
e esto foi per oraçon dos creschãos.
Oraçon con piadade oe a Virgen de grado,
e guard' á de mal por ela o que ll' é encomendado.
Ca aquestas duas cousas fazen mui conpridamente
gaannar amor e graça dela, se devotamente
se fazen e como deven; e assi abertamente
parece a ssa vertude sobre tod' ome coitado.
Oraçon con piadade oe a Virgen de grado ...
E sobr' aquest' un miragre vos rogo que me ouçades
que fezo Santa Maria; e se y mentes parades,
oiredes maravilla mui grand', e certos sejades
que per oraçon mostrada foi ante muit' om' onrrado.
Oraçon con piadade oe a Virgen de grado ...
Na fronteira un castelo de mouros mui fort' avia
que combateron crischãos que sayan d' açaria
d' Ucres e de Calatrava con muita cavalaria;
e era y Don Affonsso Telez, ric-ome preçado,
Oraçon con piadade oe a Virgen de grado ...
Que traguia gran conpanna de mui bõos cavaleiros,
ardidos e arrizados, e demais bõos guerreiros
e almogavares muitos, pẽoes e baesteiros,
per que o castelo todo muit' agỹa foi entrado.
Oraçon con piadade oe a Virgen de grado ...
O castelo fortemente foi derredor combatudo
e os muros desfezeron, ond' en gran medo metudo
foi o poblo que dentr' era; e pois que sse viu vençudo,
colleu-sse a hũa torre mui fort'. E de cada lado
Oraçon con piadade oe a Virgen de grado ...
Na torre meteron cavas e fogo pola queimaren;
e os mouros que dentr' eran, por sse mellor ampararen
do fogo, ontr' as amẽas punnavan de sse deitaren;
e assi morreron muitos daquel poblo malfadado.
Oraçon con piadade oe a Virgen de grado ...
Con esta coita tan grande do fogo que os cegava
e d' outra parte do fogo que os mui forte queimava,
hũa moura con seu fillo, que mui mais ca si amava,
subiu-sse con el encima, que lle non foss' afogado.
Oraçon con piadade oe a Virgen de grado ...
E ontre duas amẽas se foi sentar a mesquỹa
con seu fillo pequenỹo que en seus braços tĩia;
e pero que mui gran fogo de todas partes viynna,
a moura non foi queimada nen seu fillo chamuscado.
Oraçon con piadade oe a Virgen de grado ...
O maestre Don Gonçalvo Eanes de Calatrava,
que en servir Deus en mouros guerrejar se traballava
e porend' aquela torre muito conbater mandava,
e outrossi Don Alffonsso Telez, de que ei falado,
Oraçon con piadade oe a Virgen de grado ...
E quando viron a torre que era toda cavada
e viron ontr' as amẽas aquela mour' assentada,
semellou-lles a omagen de com' está fegurada
a Virgen Santa Maria que ten seu Fill' abraçado.
Oraçon con piadade oe a Virgen de grado ...
E ouveron piadade eles e quantos crischãos
a viron, e con gran doo alçaron a Deus as mãos
que os de morte guardasse, pero que eran pagãos;
e desto quis Deus que fosse un gran miragre mostrado.
Oraçon con piadade oe a Virgen de grado ...
E daquela part' a torre u eles eran tan passo
se leixou vĩir a terra sobr' un gran chão devasso
que neũu deles morto non foi, ferido nen lasso,
nena madre neno fillo; mas pousou-os en un prado
Oraçon con piadade oe a Virgen de grado ...
A Virgen Santa Maria, a que por ela rogavan
os crischãos. Poren todos muito sse maravillavan;
a ela e a seu Fillo mui grandes loores davan,
e a moura foi crischãa e seu fillo batiçado.
Oraçon con piadade oe a Virgen de grado ...