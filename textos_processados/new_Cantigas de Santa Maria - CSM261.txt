Esta é da bõa dona que desejava veer mais d'al ome bõo
e de bõa vida, e bõa dona outrossi.
Quen Jesu-Crist' e ssa Madre veer
quiser, en ssa vida á de guardar
como punne de lles fazer prazer
e sse guarde de lles fazer pesar.
Dest' un miragre quero retraer
que fez a Virgen que non ouve par
por hũa bõa dona que veer
bõos omes queria e onrrar,
e bõas donas; e foi-llos mostrar
Santa Maria e fez connocer.
Quen Jesu-Crist' e ssa Madre veer ...
Un santo bispo, com' oý dizer,
vẽo a essa terra preegar,
e ela con sabor de o veer
ll'enviou muito dizer e rogar
que se de Deus quisses' algo falar,
ena eigreja iria seer
Quen Jesu-Crist' e ssa Madre veer ...
Ela. E ele vẽo sen lezer
e começou mui ben a sermõar;
e ela, tanto que o foi veer,
connoçé-o, ca Deus llo quis guisar.
E pois a el se foi mãefestar,
descobriu-ll' enton todo seu querer.
Quen Jesu-Crist' e ssa Madre veer ...
E el assi lle soube responder:
"Se ome bõo queredes catar
e bõa dona, eu vo-los veer
farei ambos; mas ant' a jajũar
averedes e mui soa estar
en hũa casa e y atender."
Quen Jesu-Crist' e ssa Madre veer ...
Ela o fez sen vagar y prender.
E pois nove dias foi acabar,
hũa noite quiso Deus que veer-o
podesse; ca viu gran lum' entrar
per hũa estr' e per outra passar,
como per pont', e passada fazer
Quen Jesu-Crist' e ssa Madre veer ...
Per y os santos. E ela saber
quis quen eran, e log' a preguntar
se fillou o primeiro que veer
foi deles, e pres-lo a conjurar
que lle non fosse verdade negar
deles quen eran. E el responder-
Quen Jesu-Crist' e ssa Madre veer ...
Lle foi assi: "Estes foron sofrer
por Deus en este mund' e endurar
muitas coitas por a ele veer
no parayso, e poren chamar-lles
foron santos per todo logar;
e vos assi o devedes creer.
Quen Jesu-Crist' e ssa Madre veer ...
E os outros que oydes leer
loando a Deus e aposto cantar,
angeos son que o sempre veer
poden; e aqueles dous que chegar
veedes, Jhesu-Cristo sen dultar
ést' e sa Madre, onde foi nacer."
Quen Jesu-Crist' e ssa Madre veer ...
Quando os viu, foi as mãos erger
contra o ceo e pres-s' a chorar
e disso-lles: "Sennores, pois veer
quisestes que vos foss' oy mais levar-me
querades convosco sen tardar."
E log' ant' eles foi morta caer.
Quen Jesu-Crist' e ssa Madre veer ...
O santo bispo foi est' entender
da morte dela, e maravillar-se
foi muito, ca Deus lle fez veer
dela o feit' e non llo quis celar;
e fezo sas compannas espertar
e punnou logo d'ali a mover,
Quen Jesu-Crist' e ssa Madre veer ...
E foi-ss' agỹa sen sse detẽer.
E pois chegou, fez as portas britar
e buscou a dona pola veer,
e viu-a morta e mellor cheirar
que nullas especias d'Ultramar
daquestas que ende soen trager.
Quen Jesu-Crist' e ssa Madre veer ...
Esto mandou en escrito meter
o santo bispo, e fez en loar
a Jhesu-Cristo que llo fez veer,
e a ssa Madre non ar quis leixar
que non fossen grandes loores dar,
ca tal feito non lle quis asconder.
Quen Jesu-Crist' e ssa Madre veer ...