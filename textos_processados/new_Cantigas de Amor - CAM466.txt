-Dizen, sennor, ca dissestes por mi
que foi ia temp' e que foi ia sazón
que vus prazía d' oyrdes entón
en mi falar, e que non é ia 'ssí.
-Dizen verdad', amigo, porque non
entendía o que pois entendí.
-E, señor, dizen, pero vos tal ben
quero, que moyro, que ren non me val,
ca vus dizedes dest' amor atal
que nunca vos ende senón mal vén.
-Dizen verdad', amigo, e pois é mal
non y faledes, ca prol non vus ten.
-Pero cuid' eu, fremosa mia sennor,
desque vos vi, que sempre me guardei
de vos fazer pesar. Mais, ¿que farei,
ca por vós moir' e non ei d' al sabor?
-Non vus á prol, amigo, ca ia non sei
o por que era todo o voss' amor.
 