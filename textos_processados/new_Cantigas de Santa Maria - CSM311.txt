Como Santa Maria de Monsarrat resusçitou un ome que ya
alá en romaria e morreu na carreira.
O que diz que servir ome aa Virgen ren non é,
aquest' é de mal recado e ome de maa fe.
Ca se en fazer serviço a un bon ome prol ten,
quanto mais na Virgen santa ond' avemos todo ben.
E quen aquesto non cree, sa creença non val ren,
ca descre' en Deus, seu Fillo, e en ela que Madr' é.
O que diz que servir ome aa Virgen ren non é ...
E de tal razon miragre vos quero ora mostrar,
que d'entender é mui bõo a quen y mentes parar,
que a Virgen groriosa de Monssarraz quis mostrar
por un ome que a senpre servia con mui gran fe.
O que diz que servir ome aa Virgen ren non é ...
El ali en romaria ya dous vezes ou tres
no ano, e amizade avia con ũu borges;
e rogou-lli que na festa qu' é en meogo do mes
d'Agosto de ssũu fossen, dizendo: "Logar sant' é."
O que diz que servir ome aa Virgen ren non é ...
Enton ambos s' acordaron por en romaria yr
a Monssarraz. Mas primeiro, per quant' end' eu puid' oyr,
passaron per Barçalona; e u quiseron sayr
da vila, começou logo mal tempo, per bõa fe.
O que dez que servir ome aa Virgen ren non é ...
E fezo ventos mui grandes e começou de chover
e alampos con torvões des i coriscos caer,
assi que feriu ũu deles aquel ome, que morrer
o fez logo mantenente; ca do corisc' assi é
O que diz que servir ome aa Virgen ren non é ...
Que en quen fer log' afoga ou talla ou queimar faz.
Mais aquel om' afogado foi, que pera Monssarraz
ya sempre, com' oistes; e seu compannon assaz
chorou por el e ar disse paravlas contra a ffe,
O que diz que servir ome aa Virgen ren non é ...
Dizendo : "Par Deus, amigo, muito empregasti mal
quanto a Santa Maria servist', e pois te non val
nen te guardou desta morte, per que o dem' infernal
leva ja de ti a alma; e, mal peccad', assi é."
O que diz que servir ome aa Virgen ren non é ...
E outro dia por ele hũa missa dizer fez,
des i que o soterrassen, ca tal era come pez
tornado daquel corisco; e ar disse dessa vez
paravras contra a Virgen onde naceu nossa fe,
O que diz que servir ome aa Virgen ren non é ...
Indo con el aa cova chorand' e dizend' assi;
"Mal empregasti teu tenpo na Virgen, com' aprendi,
demais perdisti grand' algo que lle desti; mais a mi
nunca averrá aquesto, ca o meu na arca é."
O que diz que servir ome aa Virgen ren non é ...
El aquest' assi dizendo, resorgiu o mort' enton
e assentou-sse no leito e diss' aquesta razon:
"Mentes a guisa de mao, ca mia alma' a perdiçon
fora, se non foss' a Virgen que chav' é de nossa fe,
O que diz que servir ome aa Virgen ren non é ...
Que me livrou de sas mãos u era en poder seu;
e porend', enquant' eu viva, sempre no coraçon meu
a terrei per servi-la, e nunca me será greu
de ren que por ela faça, ca mui ben enpregad' é."
O que diz que servir ome aa Virgen ren non é ...
Quand' esto viron as gentes, deron todos gran loor
aa Virgen groriosa, Madre de nostro Sennor,
que sempre seja loada enquanto o mundo for,
ca é nossa avogada, des i padrõa da ffe.
O que diz que servir ome aa Virgen ren non é ...