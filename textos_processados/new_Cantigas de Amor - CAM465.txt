Coydávam' eu quand' amor non avía
que non podess' el comigo poder,
mais, pois lo ei, ia o non cuidaría
ca me non sei nen posso deffender.
E porque soub' esto de mi, Amor,
fézom' el que amasse tal sennor
en que me ben mostrass' o seu poder.
E de guissa mio mostrou, que quería
ante mia morte ogemais ca viver,
ca soffro coita qual non soffrería.
Mas eya, mal que me pes, de soffrer,
ca de guisa me ten vençud' Amor
que, se Deus ou gran mesura non for,
de mia señor poss' en coita viver.
Mais esta mesura, ¿como sería
de mia señor? Ca non ll' ouso dizer
que me valla, ca sei ca me diría
que me quitasse ben de a veer;
e por aquesto, ben sei que Amor
me faría cada día peor
se llo dissess' e non-n' ouso dizer.
 