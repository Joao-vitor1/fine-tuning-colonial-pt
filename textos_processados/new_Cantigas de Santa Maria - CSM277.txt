Como Santa Maria guardou oito almograves en hũa fazenda que
ouveron
con mouros, porque non comeron carn' en sabado.
Maravillo-m' eu com' ousa a Virgen rogar per ren
aquele que as sas festas non guarda e en pouco ten.
E dest' un mui gran miragre demostrou Santa Maria
en dezeseis almograves que foron en azaria
aa terra que chamada ést' Algarve, u soya
aver gran gente de mouros que ss' en foron, e foi ben.
Maravillo-m' eu com' ousa a Virgen rogar per ren ...
Eles de Lisbõa eran, e atal preito poseron
ontre ssi que correr fossen o Algarv', e si fezeron.
E poren de ssũu todos foron correr, e ouveron
d'achar un cervo no monte, mui mais groso ca de bren,
Maravillo-m' eu com' ousa a Virgen rogar per ren ...
Que punnou de fogir deles; mas toste o acalçaron
e matárono agynna; des i logo o assaron,
e des que foi ben assado, log' a comer s'assentaron,
ca de tod' outra vianda eles non tĩian ren.
Maravillo-m' eu com' ousa a Virgen rogar per ren ...
sabad' era aquel dia quand' a comer s' assentavan
daquel cervo; mas os oito que o sabado guardavan
por onrra da Virgen santa, sol de comer non penssavan
daquel cervo, mas comian pan, qual en guerra conven.
Maravillo-m' eu com' ousa a Virgen rogar per ren ...
Os outros oito disseron que da carne comerian
quanta mais dela podessen e que a non leixarian,
e ben assi o fezeron; e fartos dali s' ergian
aqueles oito da carne, dizendo: "Non vai nen ven
Maravillo-m' eu com' ousa a Virgen rogar per ren ...
De jajũar en tal terra e andand' en cavalgada;
poren que quer comeremos que non leixaremos nada".
E tan toste começaron d' andar per essa 'ncontrada,
e acharon-sse con mouros; mas a todos non proug' en.
Maravillo-m' eu com' ousa a Virgen rogar per ren ...
Ca os que y jajũavan foron sãos e guaridos,
e os que comeron carne, maltreitos e mal feridos;
e macar que sse preçavan de fortes muit' e d' ardidos,
non foi tal que non dissese: "Quen foss' og' en Santaren!"
Maravillo-m' eu com' ousa a Virgen rogar per ren ...
Ca assi como lles davan lançadas pelos costados,
per cada hũa ferida sayan grandes bocados
daquel cervo que comeran; e desto maravillados
foron end' os outros oito que fezeron mellor sen
Maravillo-m' eu com' ousa a Virgen rogar per ren ...
Porque jajũad' avian. Porend' os mouros venceron,
e correron depos eles e mataron e prenderon
todos con quantos lidaron, e chaga non receberon;
poren disseron: "Ai, Virgen, bẽeita sejas, amen".
Maravillo-m' eu com' ousa a Virgen rogar per ren ...
Os outros, quand' esto viron, prometeron que leixassen
d' en sabado comer carne, e que o muito guardassen
por onrra da Virgen santa, e sempre o jajũassen
por tal miragre que fezo a Sennor que nos manten.
Maravillo-m' eu com' ousa a Virgen rogar per ren ...