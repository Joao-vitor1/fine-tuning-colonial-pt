Esta é como Santa Maria guardou o monge, que o demo
quis espantar por lo fazer perder.
Virgen Santa Maria,
guarda-nos, se te praz,
da gran sabedoria
que eno demo jaz.
Ca ele noit' e dia punna de nos meter
per que façamos erro, porque a Deus perder
ajamo-, lo teu Fillo, que quis por nos sofrer
na cruz paxon e morte, que ouvessemos paz.
Virgen Santa Maria ...
E desto, meus amigos, vos quer' ora contar
un miragre fremoso, de que fix meu cantar,
como Santa Maria foi un monge guardar
da tentaçon do demo, a que do ben despraz.
Virgen Santa Maria ...
Este mong' ordỹado era, segund' oý,
muit', e mui ben sa orden tĩia, com' aprendi;
mas o demo arteiro o contorvou assy
que o fez na adega bever do vỹ' assaz.
Virgen Santa Maria ...
Pero beved' estava muit', o monge quis s' ir
dereit' aa eigreja; mas o dem' a sair
en figura de touro o foi, polo ferir
con seus cornos merjudos, ben como touro faz.
Virgen Santa Maria ...
Quand' esto viu o monge feramen s' espantou
e a Santa Maria mui de rrijo chamou,
que ll' apareceu logu' e o tour' amẽaçou,
dizendo: "Vai ta via, muit' es de mal solaz."
Virgen Santa Maria ...
Pois en figura d' ome pareceu-ll' outra vez,
logu' e magr' e veloso e negro como pez;
mas acorreu-lle logo a Virgen de bon prez
dizendo: "Fuge, mao, mui peor que rapaz."
Virgen Santa Maria ...
Pois entrou na eigreja, ar pareceu-ll' enton
o demo en figura de mui bravo leon;
mas a Virgen mui santa deu-lle con un baston,
dizendo: "Tol-t', astroso, e logo te desfaz."
Virgen Santa Maria ...
Pois que Santa Maria o seu mong' acorreu,
como vos ei ja dito, e ll' o medo tolleu
do demo e do vinno, con que era sandeu,
disse-ll': "Oy mais te guarda e non sejas malvaz."
Virgen Santa Maria ...