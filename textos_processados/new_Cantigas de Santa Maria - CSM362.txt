Como Santa Maria fez cobrar seu lume a un ourivez en Chartes.
Ben pode Santa Maria seu lum' ao çego dar,
pois que dos pecados pode as almas alumẽar.
E de tal razon com' esta vos quer' eu ora dizer
un miragre mui fremoso que foi en França fazer
a Virgen Santa Maria, que fez un çego veer
ben ena vila de Chartes, como vos quero contar.
Ben pode Santa Maria seu lum' ao çego dar ...
Este çeg' ourivez fora que non ouvera mellor
en todo o reyno de França ne-nas terras arredor,
e en servir sempr' a Virgen avia mui gran sabor;
e porend' hũa arca d'ouro fora mui rica lavrar
Ben pode Santa Maria seu lum' ao çego dar ...
Pora trager as reliquias sempre ena preçisson.
E poren vende-la fora ena See de Leon
e dera dela por algo e dela dera en don,
pois que soube que avian as reliquias y andar.
Ben pode Santa Maria seu lum' ao çego dar ...
Esta foi aquela arca de que vos eu ja falei
que tragian pelo mundo por gãar, segund' achei
escrito, porque ss' a vila queimara, como contei
outrossi, e a ygreja toda senon o altar
Ben pode Santa Maria seu lum' ao çego dar ...
U estas reliquias eran. E tan toste manaman
as fillou logo correndo un que era y dayan
e levou-as pelas terras e soffreu mui grand' affan
por gãar con elas algo con que podessen cobrar
Ben pode Santa Maria seu lum' ao çego dar ...
La ygreja que perderan. E grandes miragres fez
por elas Santa Maria, como vos dix outra vez;
ca eran y sas reliquias desta Sennor de gran prez,
e queria Deus por elas grandes miragres mostrar.
Ben pode Santa Maria seu lum' ao çego dar ...
Andando assi pelas terras, a Chartes ouveron d'ir
u aquel ourivez era çego; e pois foy oyr
da arca com' era feita, disso logo sen falir:
"Par Deus, eu fiz aquela arca ante que fosse çegar."
Ben pode Santa Maria seu lum' ao çego dar ...
E mandou-sse levar logo alá a omees seus,
dizendo: "Se alá chego, ben ei feuza en Deus
e na sa Madre bẽeyta que verrei destes meus
ollos, que por meus pecados muit' á sse foron serrar."
Ben pode Santa Maria seu lum' ao çego dar ...
E pois que foi ant' a arca, se deitou e lle pediu
mercee muito chorando; e da agua que sayu,
con que a arca lavaran, trouxe pelo rostr' e viu
mui mellor que ante vira. E fillou-ss' a braadar,
Ben pode Santa Maria seu lum' ao çego dar ...
Chamando "Santa Maria, Madre do bon Rey Jesu,
porque vejo dos meus ollos bẽeyta sejas tu;
e pois m'este ben feziste, quando me for mester, u
teu Fillo sever julgando, queiras por mi razõar."
Ben pode Santa Maria seu lum' ao çego dar ...