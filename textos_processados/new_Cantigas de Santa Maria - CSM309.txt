Esta é como Santa Maria vẽo en vison en Roma ao Papa e ao
Emperador e disse-lles en qual logar fezessen a eigreja.
Non deven por maravilla tẽer en querer Deus Padre
mostrar mui grandes miragres pola bẽeita sa Madre.
Dest' un fremoso miragre vos direi que foi verdade
que mostrou Santa Maria en Roma, nobre cidade,
eno tempo que ja era tornada en creschandade,
por acrecentar a lee de Deus, seu Fill' e seu Padre.
Non deven por maravilla tẽer en querer Deus Padre ...
En aquel tenpo en Roma ũu Papa santo avia,
e ũu Emperador bõo per quant' ele mais podia
servia muit' e amava a Virgen Santa Maria,
en que Deus quis prender carne e fazer dela ssa Madre,
Non deven por maravilla tẽer en querer Deus Padre ...
En aquel tempo tan bõo, de que vos eu ora digo,
era o pobro de Roma todo atan muit' amigo
da Virgen Santa Maria, e avia ben consigo
a creença de seu Fillo Jhesu-Crist' e de Deus Padre.
Non deven por maravilla tẽer en querer Deus Padre ...
E porque en todo Roma non era enton eigreja
desta Virgen groriosa que sempre bẽeita seja,
querian fazer end' hũa mui grand' e nobre sobeja,
en que fosse Deus loado e ela que é ssa Madre.
Non deven por maravilla tẽer en querer Deus Padre ...
Mas per ren non ss' acordavan o logar u a fezessen;
e porend' un ome bõo lles disse que sse tevessen
de faze-la ata quando de Deus tal sinal ouvessen
do logar u a farian a ssa Madr', und' el é Padre.
Non deven por maravilla tẽer en querer Deus Padre ...
Onde foi pois hũa noite que o Papa xe jazia
en seu leito e dormindo, e en sonnando viia
a ssi vĩir hũa dona mui nobre que lle dizia:
"Tu amas a Jhesu-Cristo muito e a mi, sa Madre;
Non deven por maravilla tẽer en querer Deus Padre ...
E poren te rogu' e mando que digas a esta gente
de Roma que mia eigreja façan logo mantenente
u viren meant' agosto caer nev' espessamente,
ca aly quer o meu Fillo Jhesu-Crist', e Deus seu Padre."
Non deven por maravilla tẽer en querer Deus Padre ...
Outra tal vison com' esta o Emperador dormindo
viu essa mẽesma noite que o Papa; e sentindo
que de Deus aquesto era, foi chorand' e non riindo
a el falou con ele a onrra da Virgen Madre,
Non deven por maravilla tẽer en querer Deus Padre ...
Contando-lle tod' a feito en qual maneira dormira
e en jazendo dormindo a Santa Maria vira,
que lle mandou que fezesse ssa eigreja, sen mentira,
en que foss' ela loada e Deus, verdadeiro Padre.
Non deven por maravilla tẽer en querer Deus Padre ...
"E demais, por sinal deu-me, por que eu esto creesse,
que na ssa festa d' Agosto, u eu visse que caesse
muita nev', en aquel logo a ssa eigreja ergesse,
en que fosse Jhesu-Cristo load' en ela, ssa Madre."
Non deven por maravilla tẽer en querer Deus Padre ...
Enton lle respos o Papa: "Outro tal sonn' ei sonnado,
e ben é que atendamos aquel dia sinaado;
e quando virmos a neve, ponnamos logo recado
como seja a eigreja feita, do Fill' e do Padre."
Non deven por maravilla tẽer en querer Deus Padre ...
Enton ambos atenderon. E quando' aquel dia vẽo,
viron caer tanta neve que tod' un canpo foi chẽo;
e enton conprar mandaron aquel logar, que allẽo
era , en que og' é feit' a eigreja da Virgen Madre.
Non deven por maravilla tẽer en querer Deus Padre ...
Quand' aqueste feito soube o poboo dos Romãos,
vẽeron a aquel logo muit' a guisa de crischãos,
os ũus dando dĩeiros, outros metend' y as mãos,
e deitaron os cimentos ben per u nevou Deus Padre.
Non deven por maravilla tẽer en querer Deus Padre ...
E fezeron ssa eigreja grand' e rica e fremosa
a onrra da Santa Virgen , Filla de Deus e Esposa,
de que ele prendeu carne, que foi mui maravillosa
cousa da que el criara fazer pos dela sa Madre.
Non deven por maravilla tẽer en querer Deus Padre ...