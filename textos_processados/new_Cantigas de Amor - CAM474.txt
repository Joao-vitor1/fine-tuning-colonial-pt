Pois mia ventura tal é ¡pecador!
que eu ey por moller mort' a prender,
muito per devo a Deus a gradecer
e a servir, en quant' eu vivo for,
porque moiro, u mentira non á,
por tal moller, que quen a vir, dirá
que moir' eu ben morrer por tal sennor.
Ca, pois eu ey tan gran coita d' amor
de que ia muito non posso viver,
muit' é ben saberen, pois eu morrer,
que moiro con dereit', e gran sabor
ey eu desto, mais mal baratará,
pois eu morrer, quen mia señor verá,
ca morrerá como eu moir' ou peor.
Ca non á no mundo tan soffredor
que a veia que se possa soffrer
que lle non aia gran ben de querer.
E por esto baratará mellor
non a veer, ca ren non lle valrrá
e per força ben assí morrerá
com' eu moiro, de ben deseiador.
Mais eu, que me faço consellador
doutros, devera pera min prender
tal consello, mais fóronmio toller
meus pecados, porque vi a mellor
moller que nunca naceu nen será.
¡E moiro por ela! ¿Pero que á?
Moiro mui ben, se end' é sabedor
Ela, pero sey que lle plazerá
de mia morte, ca non quis, nen querrá,
nen quer que eu seia seu servidor.
 