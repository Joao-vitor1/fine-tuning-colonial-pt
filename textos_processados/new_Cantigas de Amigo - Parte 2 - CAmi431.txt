Queredes ir, meu amigo, eu o sei,
buscar outro conselh’ e non o meu;
por que sabedes que vos desej’ eu,
queredes vos ir morar con el rei,
mais id’ ora quanto quiserdes ir,	
ca pois a mi avedes a viir
Ides vos vós e fico eu aqui	
que vos ei sempre muit’ a desejar,
e vós queredes con el rei morar
por que cuidades mais valer per i,	
mais id’ ora quanto quiserdes ir,
ca pois a mi avedes a viir
Sabor avedes, a vosso dizer,
de me servir, amig’, e pero non
leixades d’ ir al rei por tal razon;	
non podedes vós min e el rei aver,	
mais id’ ora quanto quiserdes ir,
ca pois a mi avedes a viir
E, amigo, querede-lo oír?
non podedes dous senhores servir	
que ambos ajan ren que vos gracir
 