Como Santa Maria guareceu ao que se torçera a boca
porque descreera nela.
Fol é o que cuida que non poderia
faze-lo que quisesse Santa Maria.
Dest' un miragre vos direi que avẽo
en Seixons, ond' un livro á todo chẽo
de miragres ben d' i, ca d' allur non vẽo
que a Madre de Deus mostra noit' e dia.
Fol é o que cuida que non poderia ...
En aquel mõester' á hũa çapata
que foi da Virgen por que o mundo cata,
por que diss' un vilão de gran barata
que aquesto per ren ele non creya.
Fol é o que cuida que non poderia ...
Diss' el: "Ca de o creer non é guisada
cousa; pois que tan gran sazon é passada,
de seer a çapata tan ben guardada
que ja podre non foss', esto non seria."
Fol é o que cuida que non poderia ...
Esto dizendo ya per hũa carreyra
ele e outros quatro a hũa feyra;
e torceu-xe-ll' a boca en tal maneira
que quen quer que o visse espantar-s-ia.
Fol é o que cuida que non poderia ...
E tal door avia que ben cuidava
que ll' os ollos fora da testa deitava,
e con esta coita logo se tornava
u a çapata era en romaria.
Fol é o que cuida que non poderia ...
E logo que chegou deitou-se tendudo
ant' o altar en terra como perdudo,
repentindo-se de que for' atrevudo
en sol ousar dizer atan gran folia.
Fol é o que cuida que non poderia ...
Enton a abadessa do mõesteyro
lle trouxe a çapata por seu fazfeiro
pelo rostro, e tornou-llo tan enteiro
e tan são ben como xo ant' avia.
Fol é o que cuida que non poderia ...
Poi-lo vilão se sentiu ben guarido,
do sennor de que era foi despedido,
e ao mõesteyro logo vĩido
fuy, e dali sergent' é pois todavia.
Fol é o que cuida que non poderia ...