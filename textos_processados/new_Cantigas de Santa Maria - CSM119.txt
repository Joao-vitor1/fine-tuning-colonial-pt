Como Santa Maria tolleu un joiz aos diaboos que o levavan
e tornó-o a ssa casa e disse-lle que se mẽefestasse, ca outro
dia avia de morrer.
Como somos per conssello do demo perdudos,
assi somos pelo da Virgen tost' acorrudos.
Desto direi un miragre, onde gran façanna
fillaredes, que a Virgen fezo en Espanna
dun ome que de diabos hũa gran conpanna
levavan pera pẽaren con os descreudos.
Como somos per conssello do demo perdudos ...
Este sobrejoyz era dũa vila bõa
en que viçosa tĩia muito ssa pessõa,
mui gran mannãa jantando e cẽando a nõa,
e grandes dões fillava, ca non dos miudos.
Como somos per conssello do demo perdudos ...
Este mui bon pan comia sempr' e bõos vỹos
bevia, mais non usava muit' andar camĩos
pera prender os ladrões; pero os mesquỹos
prendia, e por el eran mui mal remeudos.
Como somos per conssello do demo perdudos ...
El un di' assi estando que jantar queria
con outros que convidados ouv' en aquel dia,
oyu como de peleja ou de gran perfia
grandes vozes e braados fortes e agudos,
Como somos per conssello do demo perdudos ...
E dizend': "Agỹa, agỹa, mui toste fillade
aquel ome e da vila longe o levade."
El, cuidando que peleja era de verdade,
mandou fillar a seus omẽes lanças e escudos,
Como somos per conssello do demo perdudos ...
E el sayu dos primeiros parti-la peleja,
dizendo: "Por Deus, varões, non seja, non seja!"
Mas tant toste de diaboos conpanna sobeja
o fillaron, ũus negros e outros cornudos.
Como somos per conssello do demo perdudos ...
E mantenente da vila o poseron fora
sobr' un poço fond' e negro que hũa mora,
e quisérono deytar en ele essa ora
con outros, que pouc' avia eran y metudos.
Como somos per conssello do demo perdudos ...
E aquel poço fervia ben come caldeira,
ond' el espantand' estava de maa maneira.
En esto chegou a Virgen Santa verdadeyra,
dizendo: "Leixad' est' ome, maos atrevudos."
Como somos per conssello do demo perdudos ...
Eles, quand' aquest' oyron, fugiron agỹa
e leixaron aquel om' aa Santa Reỹa,
que lle deu logo consello ben qual convĩia,
ca os seus non quer ela que sejan cofondudos.
Como somos per conssello do demo perdudos ...
Ca pero el de justiça, mui pouca fezera,
sempre en Santa Maria esperanç' ouvera;
e porende o livrou daquela coita fera,
dizend': "Atan toste sejan per ti connoçudos
Como somos per conssello do demo perdudos ...
Teus pecados, e filla deles gran pẽedença
e en pagar o que deves mete ta femença,
e en meu Fill' e en mi ave ben ta creença
e faz come os que estan sempr' aperçebudos.
Como somos per conssello do demo perdudos ...
Ca sabe que mais dun dia non sera ta vida;
poren faz que, pois ta alma for de ti partida
que logo sen estardança pera Deus sa ida
faça, e que os santos non lle sejan sannudos."
Como somos per conssello do demo perdudos ...
Poi-l' aquesto diss' a Virgen, en un mui bel chão
o leixou. E ele tornou-sse logo de mão
a ssa casa, e enviou polo guardião
e fillou del pẽedença dos erros sabudos;
Como somos per conssello do demo perdudos ...
E null' ome mais coitado non foi queno visse;
E outro dia morreu como ll' a Virgen disse;
e u quis Deus que ll' a alma do corpo saysse,
os angeos a levaron nobres e temudos.
Como somos per consello do demo perdudos ...