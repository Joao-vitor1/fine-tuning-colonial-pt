Esta é como Santa Maria ressucitou ao menỹo que o judeu matara
porque cantava "Gaude Virgo Maria".
A que do bon rey Davi
de seu linnage decende,
nenbra-lle, creed' a mi,
de quen por ela mal prende.
Porend' a Sant' Escritura, que non mente nen erra,
nos conta un gran miragre que fez en Engraterra
Virgen Santa Maria, con que judeus an gran guerra
porque naceu Jesu Cristo dela, que os reprende.
A que do bon rei Davi ...
Avia en Engraterra hũa moller menguada,
a que morreu o marido, con que era casada;
mas ficou-lle del un fillo, con que foi mui confortada,
e log' a Santa Maria o offereu porende.
A que do bon rei Davi ...
O menỹ' a maravilla er' apost' e fremoso,
e d' aprender quant' oya era muit' engẽoso;
e demais tan ben cantava, tan manss' e tan saboroso,
que vencia quantos eran en ssa terr' e alende.
A que do bon rei Davi ...
E o cantar que o moço mais aposto dizia,
e de que sse mais pagava quen quer que o oya,
era un cantar en que diz: "Gaude Virgo Maria";
e pois diz mal do judeu, que sobr' aquesto contende.
A que do bon rei Davi ...
Este cantar o menỹo atan ben o cantava,
que qualquer que o oya tan toste o fillava
e por leva-lo consigo conos outros barallava,
dizend': "Eu dar-ll-ei que jante, e demais que merende."
A que do bon rei Davi ...
Sobr' esto diss' o menỹo: "Madre, fe que devedes,
des oge mais vos consello que o pedir leixedes,
pois vos dá Santa Maria por mi quanto vos queredes,
e leixad' ela despenda, pois que tan ben despende."
A que do bon rei Davi ...
Depois, un dia de festa, en que foron juntados
muitos judeus e crischãos e que jogavan dados,
enton cantou o menỹo; e foron en mui pagados
todos, senon un judeu que lle quis gran mal des ende.
A que do bon rei Davi ...
No que o moço cantava o judeu meteu mentes,
e levó-o a ssa casa, pois se foron as gentes;
e deu-lle tal dũa acha, que ben atro enos dentes
o fendeu bẽes assi, ben como quen lenna fende.
A que do bon rei Davi ...
Poi-lo menỹo foi morto, o judeu muit' agỹa
soterró-o na adega, u sas cubas tiỹa;
mas deu mui maa noite a sa madre, a mesquỹa,
que o andava buscando e dalend' e daquende.
A que do bon rei Davi ...
A coitada por seu fillo ya muito chorando
e a quantos ela viia, a todos preguntando
o viran; e un ome lle diss': "Eu o vi ben quando
un judeu o levou sigo, que os panos revende."
A que do bon rei Davi ...
As gentes, quand' est' oiron, foron alá correndo,
e a madre do menỹo braadand' e dizendo:
"Di-me que fazes, meu fillo, ou que estás atendendo,
que non vẽes a ta madre, que ja sa mort' entende."
A que do bon rei Davi ...
Pois diss': "Ai, Santa Maria, Sennor, tu que es porto
u arriban os coytados, dá-me meu fillo morto
ou viv' ou qual quer que seja; se non; farás-me gran torto,
e direi que mui mal erra queno teu ben atende."
A que do bon rei Davi ...
O menỹ' enton da fossa, en que o soterrara
o judeu, começou logo en voz alta e clara
a cantar "Gaude Maria", que nunca tan ben cantara,
por prazer da Groriosa, que seus servos defende.
A que do bon rei Davi ...
Enton tod' aquela gente que y juntada era
foron correndo aa casa ond' essa voz vẽera,
e sacaron o menỹo du o judeu o posera
viv' e são, e dizian todos: Que ben recende!"
A que do bon rey Davi ...
A madr' enton a seu fillo preguntou que sentira;
e ele lle contou como o judeu o ferira,
e que ouvera tal sono que sempre depois dormira,
ata que Santa Maria lle disse: "Leva-t' ende;
A que do bo rey Davi ...
Ca muito per ás dormido, dormidor te feziste,
e o cantar que dizias meu ja escaeciste;
mas leva-t' e di-o logo mellor que nunca dissiste,
assi que achar non possa null' om' y que emende."
A que do bon rey Davi ...
Quand' esto diss' o menỹo, quantos s'y acertaron
aos judeus foron logo e todo-los mataron;
e aquel que o ferira eno fogo o queimaron,
dizendo : "Quen faz tal feito, desta guisa o rende."
A que do bon rey Davi ...