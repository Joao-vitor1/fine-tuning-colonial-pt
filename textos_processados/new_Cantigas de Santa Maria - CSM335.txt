Como Santa Maria converteu en gentil que adorava os ydolos,
porque avia en si piadade e fazia caridade aos pobres.
Com' en si naturalmente a Virgen á piadade,
assi naturalment' ama os en que á caridade.
En amar os que ben fazen, Deus, Deus, non me maravillo,
pois aquel que é bondade conprida se fez seu Fillo,
que fez os montes mui grandes e fez o grão do millo,
por mostrar en nos sas obras quaes son e sa bondade.
Com' en ssi naturalmente a Virgen á piadade ...
E por dar a cada ũu segundo o que merece,
fez todo quanto veemos e o al que non parece;
e o que non cree esto muito per faz gran sandece
e que a cabeça toda ten chẽa de vãidade.
Com' en ssi naturalmente a Virgen á piadade ...
E de tal razon com' esta mostraron gran maravilla
Jesu Cristo e a Virgen, que é sa Madr' e sa Filla,
eno tempo dos gentiis a ũu ome en Cezilla,
que rico e avondado era d'aver e d'erdade.
Com' en ssi naturalmente a Virgen á piadade ...
E pero que gentil era e que en Deus non criia,
dava de grad' aos pobres o mais do que el avia.
Esto muit' a Jhesu-Cristo prougu' e a Santa Maria,
e a provar o vẽeron por saber en mais verdade.
Com' en ssi naturalmente a Virgen á piadade ...
Onde foi que aquel ome bõo e sen tod' engano
quanto de comer avia dera en ũu mao ano
e caro todo a pobres, que non catou prol nen dano
que ll' ende poren vẽesse. Mais a que por omildade
Com' en ssi naturalmente a Virgen á piadade ...
Soube de Deus seer Madre appareceu-ll' en figura
de moller con fill' en braço, con mui pobre vestidura,
e disse-ll': "Ai, ome bõo, pora esta creatura,
por Deus, dade-lle que cómia, e a nos mentes parade
Com' en ssi naturalmente a Virgen á piadade ...
Com' andamos lazerados con est' ano tan minguado".
Respondeu-ll' o ome bõo: "Esto faria de grado;
mais todo quanto tĩia a pobres lo ei ja dado".
Diss' enton a moller bõa: "Vel da farỹa me dade,
Com' en ssi naturalmente a Virgen á piadade ...
De que papelynnas faça que dé a este menỹo,
que me non moira de fame, ca non peço pan nen vỹo".
O ome bõo, con doo dela, ergeu-sse festynno
e fillou-a pela mão e disse-ll': "Acá entrade,
Com' en ssi naturalmente a Virgen á piadade ...
E yrei catar as arcas se me ficou y farynna".
E achou ende mui pouca e fillou-a muit' agynna
en sas mãos, e foi logo dereito aa cozynna
e diss' enton a seus omes: "Da agua me caentade".
Com' en ssi naturalmente a Virgen á piadade ...
Eles fezérono logo; e des que foi ben caente,
fillou-s' aquel ome bõo e non quis outro sergente,
mas el per sy fez as papas mui ben e apostamente
e levou-as en sa mão de mui bõa voontade.
Com' en ssi naturalmente a Virgen á piadade ...
E a bõa moller logo foi catar u a leixara,
pera dar-ll' aquelas papas que a seu fill' adubara;
e achar sol nona pode, e cuidou que se mudara
por pedir a outras portas, e diss' aos seus: "Buscade
Com' en ssi naturalmente a Virgen á piadade ...
Hũa moller con seu fillo, que agor' aqui estava".
Eles se partiron logo, e cada ũu a buscava
quanto mais buscar podia, mais neũu nona achava.
Enton s'acordaron todos que fazian neiçidade
Com' en ssi naturalmente a Virgen á piadade ...
Buscar o que non podian achar per nulla maneira;
enton tornaron a ele e disseron: "Verdadeiramente
non ficou na vila rua, nen cal nen carreira,
que buscada non ajamos, sen duvida end' estade".
Com' en ssi naturalmente a Virgen á piadade ...
Pois que ll' aquesto disseron, a ssa casa deu tornada
e achou-a toda chẽa de triigu' e de cevada,
e as arcas de farỹa chẽas, e tan avondada
que avondar poderia a todo-los da cidade.
Com' en ssi naturalmente a Virgen á piadade ...
Enton aquel bõo ome seve gran peça cuidando
de como viu este feito, e muito mentes parando;
e fez chamar os gentiles e esteve-lles rogando
muito que daquesta cousa lle dessen certãidade,
Com' en ssi naturalmente a Virgen á piadade ...
Se podi' aver ontr' eles algũa tal deoessa
que fill' en braço trouxesse, ou que nom' avia essa,
que ll' a verdade dissessen, e fezo-lles gran promessa.
E eles lle responderon: "Atal allur a catade".
Com' en ssi naturalmente a Virgen á piadade ...
Quando ll' est' ouveron dito, el foi log' aos crischãos
e mostrou-lles este feito e disse-lles: "Ai, irmãos,
se á ontre vos omagen que non an estes pagãos,
de moller con fill' en braço, de duvida m'en sacade".
Com' en ssi naturalmente a Virgen á piadade ...
Eles disseron: "Avemos a Virgen mui groriosa,
que de Deus foi Madr' e Filla, e criada e esposa,
e pariu e ficou virgen, cousa mui maravillosa".
Enton diss' o gentil logo: "A omagen m'amostrade".
Com' en ssi naturalmente a Virgen á piadade ...
Eles log' aa eigreja muit' agynna o levaron
e a omagen da Virgen, Madre de Deus, ll'amostraron,
con seu menỹo en braços, e o feito lle contaron
de seu Fillo Jesu Cristo, om' e Deus en Trĩidade.
Com' en ssi naturalmente a Virgen á piadade ...
Quand' o gentil oyu esto, rogou que o batiçassen,
e esto foi logo feito; e ar rogou que rogassen
a Virgen e a seu Fillo, e consigo o levassen,
quando do mundo saisse, aa santa craridade.
Com' en ssi naturalmente a Virgen á piadade ...
E deste miragre todos deron mui grandes loores
aa Virgen groriosa, que é Sennor das sennores,
que mostra grandes miragres sempre aos peccadores,
por fazer que sejan bõos e se partan de maldade.
Com' en ssi naturalmente a Virgen á piadade ...