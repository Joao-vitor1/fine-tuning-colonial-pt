Os meus olhos, que mia senhor
foron veer, a seu pesar,
mal per foron de si pensar,
que non poderian peor,
pois ora en logar estan
que a veer non poderan.
Sei ca non poderan dormir,
ca viron o bon semelhar
da que os faz por si chorar
e avê'-lo-an a sentir,
pois ora en logar estan
que a veer non poderan.
Quanto prazer viron enton
semelha que foi por seu mal;
ca se lhes Deus ora non val,
non jaz i al se morte non,
pois ora en logar estan
que a veer non poderan.
Quando a viron, gran prazer
ouv' ende o meu coraçon,
mais direi-vus Ûa razon:
non lh' o devia gradecer,
pois ora en logar estan
que a veer non poderan.
 