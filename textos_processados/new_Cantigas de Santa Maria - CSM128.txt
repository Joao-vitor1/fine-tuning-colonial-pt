Esta é do Corpo de Nostro Sennor, que un vilão metera
en hũa sa colmẽa por aver muito mel e muita cera; e ao
catar do mel mostrou-sse que era Santa Maria con seu
Fill' en braço.
Tan muit' é con Jesu Cristo Santa Maria juntada
que u quer que a el achen, ela con el é achada.
De tal razon un miragre vos direi maravilloso,
que mostrou Santa Maria con seu Fillo grorioso
a un vilão que era d' abellas cobiiçoso,
por aver en mel e cera que lle non custasse nada.
Tan muit' é con Jesu Cristo Santa Maria juntada
Este morava en Frandes, preto do mar, na ribeira,
e foi pedir a conssello a hũa vella sorteira
que ll' escantaçon mostrasse e o metess' en carreira
per que abellas ouvesse, e muito foi del rogada.
Tan muit' é con Jesu Cristo Santa Maria juntada
Ela respos-lle: "Farey-o se meu conssello fillardes."
Diss' el: "Praz-me." Respos-ll' ela: "Pois quando vos comungardes,
a comoyon ena boca tẽede sena passardes
en tal guisa que dos dentes sol non dedes y dentada,
Tan muit' é con Jesu Cristo Santa Maria juntada ...
Mas guardade-a na boca o mellor que vos poderdes;
des i de vossas colmẽas escolled' a que quiserdes
e enserrade-a dentro; e se vos esto fezerdes,
de mel será e de cera vossa casa avondada."
Tan muit' é con Jesu Cristo Santa Maria juntada ...
O vilão crev' a vella e fez todo seu mandado;
e pois ouve na colmẽa de Deus o corp' ensserrado,
cuidou poren seer rico. E quand' o tenpo chegado
foi de catar sas colmẽas, non fez longa demorada
Tan muit' é con Jesu Cristo Santa Maria juntada ...
E abriu aquela logo, u a osti' enserrara,
e viu y Santa Maria, mui fremosa e mui crara,
con seu Fillo Jhesu-Cristo en seus braços, que criara,
que tĩia abraçado e el ela abraçada.
Tan muit' é con Jesu Cristo Santa Maria juntada ...
Quand' esto viu o vilão, ouv' enton tan grand' espanto,
que serrou log' a colmẽa e aa eigreja quanto
pod' yr se foi muit' agỹa e disse "Por Deus lo santo",
ao capelan, "mig' yde logo, sen outra tardada,
Tan muit' é con Jesu Cristo Santa Maria juntada ...
E mostrar-vos- ei tal cousa, qual viuda nen oyda
nunca foi." Enton o preste, com' era de bõa vida,
foi con el, e na colmẽa viu a Virgen mui conprida
de ben con seu Fill' en braço nobre cousa e preçada.
Tan muit' é con Jesu Cristo Santa Maria juntada ...
Quand' esto viu, tornou logo e fez chamar a concello
e tanger todo-los sinos, e fillaron tal consello,
que con gran precisson fossen por aquela que espello
é dos santos e do mundo, e a trouxessen onrrada.
Tan muit' é con Jesu Cristo Santa Maria juntada ...
Logo foron alá todos e viron en com' estava
na colmẽa a mui santa Virgen e com' abraçava
a seu Fillo Jhesu-Cristo, e mui mellor odor dava
que liros nen violetas non dan, nen agua rosada.
Tan muit' é con Jesu Cristo Santa Maria juntada ...
Log' a colmẽa levaron as gentes que y vẽeron,
con procisson e cantando; e depois que a poseron
sobelo altar, as oras todas compridas disseron
aquel dia con ssa noite e de todos mui catada
Tan muit' é con Jesu Cristo Santa Maria juntada ...
Foi a Virgen con seu Fillo, a nobr' e Santa Reynna.
Outro dia ar disseron sa missa, mas non agynna;
e pois conssagrou o preste a ostia que tiynna,
non acharon na colmẽa erg' a ostia sagrada,
Tan muit' é con Jesu Cristo Santa Maria juntada ...
Que o vilão metera y con gran mengua de siso,
mui sãa e mui fremosa, como x' a Deus guardar quiso
con ssa Madr' a Virgen Santa, Reynna de Parayso.
Poren seja el loado sempr' e ela mui loada.
Tan muit' é con Jesu Cristo Santa Maria juntada ...