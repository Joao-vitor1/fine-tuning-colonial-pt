Como Santa Maria do Porto se vengou dos cossarios do mar
que roubavan os omees que viinnan pobrar en aquela sa vila.
A que defende do demo as almas dos peccadores,
os seus deffender ben pode d'omes maos roubadores.
Dest' avẽo no gran Porto que el Rey pobrar mandava,
que é de Santa Maria, en que el muito punnava
de fazer y bõa vila; poren termino lle dava
grande per mar e per terra, ca logar é dos mellores
A que defende do demo as almas dos pecadores ...
Do mundo pera gran vila fazer ou mui gran çibdade.
E el Rey de veer esto avia gran soidade;
poren quanto lle pediam lles dava de voontade,
en tal que pobrar vẽessen y mui ricos mercadores.
A que defende do demo as almas dos pecadores ...
E por aquesto sas cartas lles mandava que vẽessen
ali salvos e seguros con quanto trager quisessen,
e que non ouvessen medo, enquant' ali estevessen,
de perderen do seu nada nen prenderen dessabores
A que defende do demo as almas dos pecadores ...
Per omẽes de sa terra. Sobr' esto de muitas partes
viinnam pera pobrarem, des Jenua te en Charthes;
mais lennos de Catalães, cossarios chẽos d'artes,
faziam danos nos portos, ca desto son sabedores.
A que defende do demo as almas dos pecadores ...
E roubavan aos mouros que ali per mar querian
vĩir, e muitos matavan deles e muitos prendian;
e neũa reverença aa Virgen non avian
en cujo terminno era, come omees malfeitores.
A que defende do demo as almas dos pecadores ...
Onde foi ũa vegada que ali un salto deron
a mouros que y viinnam, e a todo-los preserom,
e quiseran-s' a ssa terra tornar-se; mais non poderon,
pero tiinnam navios ligeyros e corredores.
A que defende do demo as almas dos pecadores ...
Ca a Virgen gloriosa, cujos son aqueles mares,
fez-lles que sse non podessen mover daqueles logares
du estavan, con mal tenpo, e todo-los seus chufares
fezo que nada non fossen, macar eran chufadores.
A que defende do demo as almas dos pecadores ...
Assi que pela tormenta, que foi grand' a maravilla,
non souberon que fezessen, senon ir pera Sevilla
a tornar o que fillaram a pesar da Madr' e Filla
de Deus, a que dessonraran. E daquesto fiadores
A que defende do demo as almas dos pecadores ...
Deron al Rey en Sevilla; e depois que entregaron
todo quant' ali fillaram, en seu serviço ficarom,
ca ja per nulla maneyra a sas terras non ousaron
tornar daquela vegada. E desto deron loores
A que defende do demo as almas dos pecadores ...
Todos quanto-lo oyron aa Virgen gloriosa,
que faz ataes miragres come Sennor poderosa,
Madre do Rey justiçeyro. Ca, pero que piadosa
é, non quer que mal reçeban per ren os seus pobladores
A que defende do demo as almas dos pecadores ...
Nen outros que a sa casa vennan per mar e per terra;
e, empero que os mouros a vezes lle fazen guerra,
aos que vee coitados nunca lle-la porta serra
d'acorrer con sa merçee, que é mayor das mayores.
A que defende do demo as almas dos pecadores ...