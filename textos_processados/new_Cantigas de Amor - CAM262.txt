Tan grave m' é, senhor, que morrerei,
a mui gran coita que, per boa fe,
levo por vós, e a vós mui grav' é;
pero, senhor, verdade vos direi:
se vos grave é de vos eu ben querer,
tan grav' é a mí, mais non poss' al fazer.
Tan grave m' é esta coita en que me ten
o voss' amor, que non lh' ei de guarir,
e a vós grav' é sol de o oir;
pero, senhor, direi-vos que mi aven:
se vos grave é de vos eu ben querer,
tan grav' é a mí, mais non poss' al fazer.
Tan grave m' é, que non atendo ja
de vós senon mort' ou mui gran pesar,
e grav' é a vós de vos eu coitar;
pero, senhor, direi-vos quant' i á:
se vos grave é de vos eu ben querer,
tan grav' é a mí, mais non poss' al fazer.
 