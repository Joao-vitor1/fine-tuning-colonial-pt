O por que sempre mha madre roguei,
que vos visse, meu amigo, non quer,
mais pesar lh’ á muito, quando souber
que vos eu dig’ esto que vos direi:
cada que migo quiserdes falar,	
falade mig’, e pes a quen pesar
Pes a quen quer e mate se por en,
ca post’ é ja o que á de seer:
veer vos ei, se vos poder veer,
e poderei, ca, meu lum’ e meu ben,	
cada que migo quiserdes falar,
falade mig’, e pes a quen pesar
Pois entendo que mha mort’ e meu mal
quer, pois non quer ren de quant’ a mi praz,
e, poilo ela por aquesto faz,	
fazed’ aquest’, e depois fará s’ al:
cada que migo quiserdes falar,
falade mig’, e pes a quen pesar
Sempr’ eu punhei de mha madre servir,
mais por esto ca por outra razon,	
por vos veer, amig’, e por al non,
mais, pois mho ela non quer consentir,
cada que migo quiserdes falar,
falade mig’, e pes a quen pesar
 