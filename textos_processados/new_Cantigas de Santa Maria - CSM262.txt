Como Santa Maria guareçeu no Poy hũa moller
que era sorda e muda.
Se non loassemos por al a Sennor mui verdadeira,
devemos-la loar porque nos demostra en carreira.
E daquest' un gran miragre fezo a Virgen, que sol
fazer outros grandes muitos por achegar nosa prol;
mas eno Poy fez aquesto a máis fremosa que sol
nen que toda-las estrelas, aquest' é cousa certeira.
Se non loassemos por al a Sennor mui verdadeira ...
Este logar é bispado, e igreja nobr' á y
u tod' aquestes miragres faz ela, com' aprendi,
e porende muitas gentes de todas partes van y;
onde fez grand' hũa noite miragr' en esta maneira:
Se non loassemos por al a Sennor mui verdadeira ...
A ora de madodỹos fezo a terra tremer
con torvões e coriscos de todas partes caer,
assi que todos fogiron, nono podendo soffrer,
e desta guis' a igreja ficou d'omees senlleira.
Se non loassemos por al a Sennor mui verdadeira ...
As portas e as fẽestras serraron-sse log' en par,
e os santos e as santas começaron de cantar
ant' a Virgen, que poseran ant' ençima do altar,
en bon son "Salve Regina"; e esta foi a primeira
Se non loassemos por al a Sennor mui verdadeira ...
Vez que nunca foi cantada. Mas hũa moller ficou,
sord' e muda, na eigreja, que con medo se deitou
tras lo altar, e viu logo con seus ollos e falou,
e ficou ben de seus nenbros toda sãa e enteira.
Se non loassemos por al a Sennor mui verdadeira ...
E como quer que falasse nas outras razões ben,
"Salve Reỹa" sabia dizer mellor d'outra ren
toda mui conpridamente, que ren non minguava en,
como lle mostrou a Virgen, que non ouve conpanneira.
Se non loassemos por al a Sennor mui verdadeira ...
En outro dia as gentes vẽeron missa oyr,
e viron as portas clusas e quiséronas abrir,
mas non poderon; e logo fillaron-ss' a repentir
de seus pecados, e foi-lles enton a Virgen porteira.
Se non loassemos por al a Sennor mui verdadeira ...
E pois foron na eigreja, logo a moller sayu
detras lo altar u era, e contou-lles como viu
a Virgen Santa Maria e como a todos oyu
ben cantar "Salve Regina." E mais gente que en feira
Se non loassemos por al a Sennor mui verdadeira ...
Foi log' ali ajuntada, que todos en mui bon son
cantaron "Salve Regina", chorando de coraçon.
E des ali adeante estabiliron que non
albergasse na eigreja leigo nen leiga nen freira.
Se non loassemos por al a Sennor mui verdadeira ...
E porend' esto creede, e non creades end' al
que por outros trobadores mostrasse tan gran sinal
a Virgen Santa Maria, senon porque a muitos val;
e se faz grandes miragres, esto ll'é cousa ligeira.
Se non loassemos por al a Sennor mui verdadeira ...