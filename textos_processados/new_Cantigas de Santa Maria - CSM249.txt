Como un maestre que lavrava na eigreja que chaman Santa Maria
d'Almaçan,
en Castroxeriz, caeu de cima en fondo,
e guardó-o Santa Maria que sse non feriu.
Aquel que de voontade Santa Maria servir,
d' ocajon será guardado e d' outro mal, sen mentir.
E de tal razon com' esta un miragre vos direi
que en Castroxeriz fezo a Madre do alto Rey,
a Virgen Santa Maria, per com' eu aprix e sei;
e por Deus, meted' y mentes e querede-o oyr.
Aquel que de voontade Santa Maria servir ...
Quand' a ygreja fazian a que chaman d'Almaçan,
que é en cabo da vila, muitos maestres de pran
yan y lavrar por algo que lles davan, como dan
aos que tal obra fazen. Mas un deles ren pedir
Aquel que de voontade Santa Maria servir ...
Non queria, mas lavrava ali mui de coraçon
pora gaannar da Virgen mercee e gualardon.
E porend' or' ascoitade o que ll' avẽo enton,
e senpr' averedes ende que falar e departir.
Aquel que de voontade Santa Maria servir ...
El maestr' era de pedra, e lavrava ben assaz
e quadrava ben as pedras e põya-as en az
eno mais alto da obra, como bon maestre faz.
E un dia fazend' esto foron-ll' os pees falir,
Aquel que de voontade Santa Maria servir ...
E caeu ben do mais alto; e en caendo chamou
a Virgen Santa Maria, que o mui toste livrou:
ca pero que da cabeça sobelos cantos topou,
assi o guardou a Virgen que sol non se foi ferir,
Aquel que de voontade Santa Maria servir ...
Nen sentiu sol se caera nen recebeu en neun mal;
ante ss' ergeu mui correndo, que non tev' ollo por al,
mas foi ao altar logo da Virgen espirital
por loar a ssa mercee e os seus bẽes gracir.
Aquel que de voontade Santa Maria servir ...
E quantos ali estavan deron loores poren
aa Virgen groriosa, que aos seus val e manten.
E porende lle roguemos que senpr' ajamos seu ben
e nos gaann' o de seu Fillo, que nos vẽo remiir.
Aquel que de voontade Santa Maria servir ...