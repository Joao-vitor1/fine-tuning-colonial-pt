Como Santa Maria fez en San Johan de Leteran en Roma
que se mudasse hũa sa omagen da ũa parede da ygreja na outra.
Maravillosos miragres Santa Maria mostrar
vai por nos, que no-lo demo non faça desasperar.
Que quand' en desasperança nos quer o demo mayor
meter, ben ali nos mostra ela mercee e amor
por que non desasperemos, e porend' atal Sennor
devemos mais d' outra cousa senpre servir e loar.
Maravillosos miragres Santa Maria mostrar ...
E de tal razon miragre vos contarei que oý
mui grande, que fez a Virgen en Roma, com' aprendi,
en hũa eigreja nobre de Leteran que á y,
por hũa moller errada que ss' y foi maenfestar.
Maravillosos miragres Santa Maria mostrar ...
Esta moller que vos digo, com' este miragre diz,
tan muit' avia errado e era tan peccadriz
que en al non se fiava senon na Emperadriz
dos ceos, ca ben cuidava por ela perdon gãar.
Maravillosos miragres Santa Maria mostrar ...
E assi a adussera o demo a cofojon,
que sol nunca a leixava que prendesse confisson;
mas a Virgen, de Deus Madre, ll' amolgou o coraçon,
per que entrou na eigreja e começou de chorar.
Maravillosos miragres Santa Maria mostrar ...
E confessou seus peccados a un preste que achou;
e pois que llos ouv' oydos, muito sse maravillou
de tanto mal que fezera, e sobr' aquesto cuidou.
E ela foi mui coitada e começou-ll' a falar
Maravillosos miragres Santa Maria mostrar ...
E diss-ll': "Ai, sennor preste, se pode ynda seer
que daquestes meus pecados podess' eu perdon aver?"
Diss' el: "Quand' esta omagen que eu vejo se mover
desta pared' a est' outra e ss' alá toda mudar,
Maravillosos miragres Santa Maria mostrar ...
Que éste da groriosa Virgen e Madre de Deus,
enton serás perdõada, cuid' eu, dos pecados teus."
Quand' a moller oyu esto, chorou tan muito os seus
peccados que hũa peça de terra ant' o altar
Maravillosos miragres Santa Maria mostrar ...
Mollou, e muito rogando aquela que Deus pariu
que merce' ouvesse dela; e a Virgen a oyu.
E o preste parou mentes e log' a omagen viu
estar na outra pared'; e foi-sse log' agẽollar
Maravillosos miragres Santa Maria mostrar ...
Ant' a moller e rogou-lle que muito ll' era mester
que a Deus por el rogasse, ca nunca ja per moller
mayor miragre mostrara sa Madr'. "E pois ela quer
que tu perdõada sejas, queras-me tu perdõar
Maravillosos miragres Santa Maria mostrar ...
Do grand' erro que te dixe come ome de mal sen;
ca en mudar-ss' a omagen por ti, mostrou-te que ben
de coraçon t' á parcida a Sennor que nos manten.
E poren por mi lle roga que me non queira culpar
Maravillosos miragres Santa Maria mostrar ...
Daquest' erro que ei feito." E fillou-ss' a repentir;
e pois que foi repentido, começou-sse logo d' ir
braadando pelas ruas, e as gentes fez vĩir
e mostrou-lles o miragre que fez a Virgen sen par.
Maravillosos miragres Santa Maria mostrar ...
E todos enton chorando, segund' eu escrit' achei,
loaron Santa Maria, a Madre do alto Rei;
e a moller depois senpre a serviu, e poren sei
que lle foi gualardõado u nunca verá pesar.
Maravillosos miragres Santa Maria mostrar ...