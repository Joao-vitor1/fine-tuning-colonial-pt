Como Santa Maria fez seer casto a un cavaleiro
que soya seer muy luxurioso.
Sempr' acha Santa Maria razon verdadeira
per que tira os que ama de maa carreira.
E dest' un mui gran miragre direi que avẽo
a un cavaleiro que era seu, non allẽo,
desta Sennor groriosa; mas tant' era chẽo
de luxuria, que passava razon e maneira.
Sempr' acha Santa Maria razon verdadeira ...
Ca pero muito fiava en Santa Maria
e loava os seus bẽes quanto mais podia,
o pecado de luxuri' assi o vencia
que o demo o levara, cousa é certeira,
Sempr' acha Santa Maria razon verdadeira ...
Assi que nunca ja parte Deus en el ouvesse
nen ssa Madr', a Virgen santa, se lle non fezesse
ao demo força per que llo toller podesse.
Mais aquela que parindo Virgen foi enteira,
Sempr' acha Santa Maria razon verdadeira ...
A que ss' ele noit' e dia sempr' acomendava
e que o daquel pecado tirasse rogava
que o ben que el fazia todo desatava
e fazia sa promessa sempre mentireira.
Sempr' acha Santa Maria razon verdadeira ...
Ca macar el prometia que nunca tornasse
en est' erro, muitas vezes, e se del quitasse,
o demo lle pois fazia que o non leixasse,
por mete-lo do inferno dentro na caldeira.
Sempr' acha Santa Maria razon verdadeira ...
El en tal coita vivendo, a mui Groriosa,
entendendo que saude dest' era dultosa,
porque non perdess' sa alma, come piadosa
faze, come mui sisuda e come arteira.
Sempr' acha Santa Maria razon verdadeira ...
Ca pois viu que do pecado nunca pẽedença
el tevera que lle dessen, meteu sa femença
en tira-lo del, en guisa que en descreença
non caesse pelo demo, que senpre mal cheyra
Sempr' acha Santa Maria razon verdadeira ...
A pecad' e a mentira e a falssidade.
Poren sãou a Reynna de gran piadade
este cavaleir' e fez-lle tẽer castidade
por maneira muit' estranna e mui vertudeira.
Sempr' acha Santa Maria razon verdadeira ...
E fez-lle que non perdess' ollos, pees nen mãos
nen outros nenbros do corpo, mais que fossen sãos;
mais se o metess' o demo en cuidados vãos
de pecado, que non podesse seer en tal feira;
Sempr' acha Santa Maria razon verdadeira ...
Ca pero que gran sabor ouvesse de quere-lo,
que per nulla maneira non podesse faze-lo.
Esto fez a Virgen santa pera sig' ave-lo,
ca de salvar os seus senpre é mui sabedeira.
Sempr' acha Santa Maria razon verdadeira ...