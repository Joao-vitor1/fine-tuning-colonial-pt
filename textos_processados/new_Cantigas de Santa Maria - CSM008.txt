Esta é como Santa Maria fez en Rocamador decender hũa candea
na viola do jograr que cantava ant' ela.
A Virgen Santa Maria
todos a loar devemos,
cantand' e con alegria,
quantos seu ben atendemos.
E por aquest' un miragre vos direi, de que sabor
averedes poy-l' oirdes, que fez en Rocamador
a Virgen Santa Maria Madre de Nostro Sennor;
ora oyd' o miragre, e nos contar-vo-lo-emos.
A Virgen Santa Maria ...
Un jograr, de que seu nome era Pedro de Sigrar,
que mui ben cantar sabia e mui mellor violar,
e en toda-las eigrejas da Virgen que non á par
un seu lais senpre dizia, per quant' en nos aprendemos.
A Virgen Santa Maria ...
Aquel lais que el cantava era da Madre de Deus,
estand' ant' a sa omagen, chorando dos ollos seus;
e pois diss': "Ai, Groriosa, se vos prazen estes meus
cantares, hũa candea nos dade a que crẽemos."
A Virgen Santa Maria ...
De com'o jograr cantava Santa Maria prazer
ouv', e fez-lle na viola hũa candea decer;
may-lo monge tesoureiro foi-lla da mão toller,
dizend': "Encantador sodes, e non vo-lo leixaremos.
A Virgen Santa Maria ...
Mas o jograr, que na Virgen tĩia seu coraçon,
non quis leixar seus cantares, e a candea enton
ar pousou-lle na viola; mas o frade mui felon
tolleu-lla outra vegada mais toste ca vos dizemos.
A Virgen Santa Maria ...
Pois a candea fillada ouv' aquel monge des i
ao jograr da viola, foy-a põer ben ali
u x' ant' estav', e atou-a mui de rrig' e diss' assi:
"Don jograr, se a levardes, por sabedor vos terremos."
A Virgen Santa Maria ...
O jograr por tod' aquesto non deu ren, mas violou
como x' ante violava, e a candea pousou
outra vez ena vyola; mas o monge lla cuidou
fillar, mas disse-ll' a gente: "Esto vos non sofreremos."
A Virgen Santa Maria ...
Poi-lo monge perfiado aqueste miragre vyu,
entendeu que muit' errara, e logo ss' arrepentiu;
e ant' o jograr en terra se deitou e lle pedyu
perdon por Santa Maria, en que nos e vos creemos.
A Virgen Santa Maria ...
Poy-la Virgen groriosa fez este miragr' atal,
que deu ao jograr dõa e converteu o negral
monge, dali adeante cad' an' un grand' estadal
lle trouxe a ssa eigreja o jograr que dit' avemos.
A Virgen Santa Maria ...