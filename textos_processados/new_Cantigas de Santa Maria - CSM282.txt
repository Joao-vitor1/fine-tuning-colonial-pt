Como Santa Maria acorreu a un moço de Segobia que
caeu dun sobrado mui alto, e non se feriu porque disse;
"Santa Maria, val-me".
Par Deus, muit' á gran vertude na paravla comũal
u dizen todos nas coitas: "ai, Santa Maria, val!".
Ca muito é gran vertude e piedad' e mercee
d'acorrer sol por un vervo a quen en ela ben cree;
ca estando con seu Fillo, todo sab' e todo vee,
pero quena aqui chama sa mercee non lle fal.
Par Deus, muit' á gran vertude na paravla comũal ...
E daquest' un seu miragre mui fremoso contarey
que mostrou grand' en Segovi' a, com' eu en verdad' achey,
un fillo de Diag' Sanchez, un cavaleiro que sey
que na cidade morava e era en natural.
Par Deus, muit' á gran vertude na paravla comũal ...
Est' avia un seu fillo que amava mais ca ssi;
e un dia trebellando andava, com' aprendi,
encima duun sobrado muit' alt', e caeu daly
de costas, cabeça juso, e foi caer ena cal.
Par Deus, muit' á gran vertude na paravla comũal ...
A ama que o criava foi corrend' a aquel son
do menỹo que caera, e o padre log' enton;
e outrossi fez a madre, que o mui de coraçon;
amava mais d' outra cousa como seu fillo carnal,
Par Deus, muit' á gran vertude na paravla comũal ...
Coidando que morto era, e foron polo fillar.
E quando pararon mentes, virono en pe estar
trebellando e riindo, e fórono preguntar
se era ja que ferido ou se sse ssentia mal.
Par Deus, muit' á gran vertude na paravla comũal ...
Diss' el: "Non, ca en caendo chamey a Madre de Deus,
que me fillou atan toste logo enos braços seus;
ca sse aquesto non fosse, juro-vos, par San Mateus,
que todo fora desfeito quando cay, come sal".
Par Deus, muit' á gran vertude na paravla comũal ...
Quand' est'oyu o padre e a madre, gran loor
deron a Santa Maria, Madre de nostro Sennor;
e log' o moço levaron aa eigreja mayor
con muitas candeas outras e con un seu estadal.
Par Deus, muit' á gran vertude na paravla comũal ...