Como un cavaleiro que andava a caça perdeu o açor,
e quando viu que o non podia achar, levou ũu açor
de cera a Vila-Sirga, e achó-o.
En toda-las grandes coitas á força grand' e poder
a Madre de Jheso-Cristo d' a quen a chama valer.
Ca enas enfermidades á ela poder atal,
que as tolle e guarece a quen quer de todo mal,
outrossi enas perdas ao que a chama val;
e daquest' un gran miragre vos quer' eu ora dizer.
En toda-las grandes coitas á força grand' e poder ...
En Trevynn' un cavaleiro foi que era caçador,
e perdeu, andand' a caça hũa vez, un seu açor
que era fremos' e bõo, demais era sabedor
de fillar ben toda ave que açor dev' a prender.
En toda-las grandes coitas á força grand' e poder ...
Des y era mui fremoso e ar sabia voar
tan apost' e tan agỹa, que non ll' achavan seu par
eno reyno de Castela; e un dia, pois jantar,
foi con el fillar perdizes e ouve-o de perder.
En toda-las grandes coitas á força grand' e poder ...
Tod' aquel dia buscó-o, mais per ren nono achou;
e foi-sse pera ssa terra e seus omees enviou
busca-lo a muitas partes, e por el tanto chorou,
pois viu que o non achavan, que cuidou enssandecer.
En toda-las grandes coitas á força grand' e poder ...
Assi passou quatro meses, segundo eu aprendi,
que o buscou, mais acha-lo non pode, per com' oý;
e con coita mandou cera fillar e disso assy:
"Faça-m' un açor daquesta, ca o quer' yr offerer
En toda-las grandes coitas á força grand' e poder ...
Aa Virgen groriosa de Vila-Sirga, ca sey
que sse eu aquesto fazo, que meu açor acharei."
E esto foi logo feito, e foi-ss' e, com' apres' ei,
foi aquel açor de cera sobelo altar põer.
En toda-las grandes coitas á força grand' e poder ...
E rogou Santa Maria, chorando dos ollos seus,
chamando-lle: "Piadosa Virgen e Madre de Deus,
Sennor santa e bẽeita, mostra dos miragres teus
por que meu açor non perça, ca ben o podes fazer."
En toda-las grandes coitas á força grand' e poder ...
Pois que sa oraçon feita ouve, ar tornou-ss' enton
a ssa casa u morava, chorando de coraçon;
e pois entrou pela porta, catou contra un rancon
e viu seu açor na vara u xe soya põer.
En toda-las grandes coitas á força grand' e poder ...
Quand' esto viu, os gẽollos pos en terra, e a faz,
loando Santa Maria que taes miragres faz;
e aa vara foi logo fillar seu açor en paz
ena mão, e a Virgen começou a bẽeizer.
En toda-las grandes coitas á força grand' e poder ...