Esta é como Santa Maria guardou o ladron que non morresse
na forca, porque a saudava.
Assi como Jesu Cristo, estand' ena cruz, salvou
un ladron, assi sa Madre outro de morte livrou.
E porend' un gran miragre vos direi desta razon,
que feze Santa Maria, dun mui malfeitor ladron
que Elbo por nom' avia; mas sempr' en ssa oraçon
a ela s' acomendava, e aquelo lle prestou.
Assi como Jeso-Cristo, estando na cruz, salvou ...
Onde ll' avẽo un dia que foi un furto fazer,
e o meirỹo da terra ouve-o log' a prender,
e tan toste sen tardada fez-lo na forca põer;
mas a Virgen, de Deus Madre, log' enton del se nenbrou.
Assi como Jeso-Cristo, estand' na cruz, salvou ...
E u pendurad' estava na forca por ss' afogar,
a Virgen Santa Maria non vos quis enton tardar,
ante chegou muit' agĩa e foi-ll' as mãos parar
so os pees e alçó-o assi que non ss' afogou.
Assi como Jeso-Cristo, estando na cruz, salvou ...
Assi esteve tres dias o ladron que non morreu;
mais lo meirỹo passava per y e mentes meteu
com' era viv', e un ome seu logo lle corregeu
o laço per que morresse, mas a Virgen o guardou.
Assi como Jeso-Cristo, estando na cruz, salvou ...
U cuidavan que mort' era, o ladron lles diss' assi:
"Quero-vos dizer, amigos, ora por que non morri:
guardou-me Santa Maria, e aque-vo-la aqui
que me nas sas mãos sofre que m' o laço non matou."
Assi como Jeso-Cristo, estando na cruz, salvou ...
Quand' est' oyu o meirỹo, deu aa Virgen loor
Santa Maria, e logo foi decer por seu amor
Elbo, o ladron, da forca, que depois por servidor
dela foi senpr' en sa vida, ca en orden log' entrou.
Assi como Jeso-Cristo, estando na cruz, salvou ...