Ouvi agora de mia prol gran sabor
mia senhor, e conselhou-me por én
que me partisse de lhi querer ben,
e dixi-lh' eu: -Fremosa mia senhor,
mui ben me conselhades vós, mais non
poss' eu migo nen con meu coraçon,
que somos ambos en poder d' Amor.
E disse-m' ela: -Por Nostro Senhor,
quitade-vos, amigo, de mal sén
e non amedes quen vos non quer ben.
E dixi-lh' eu: -Per bÔa fe, senhor,
se eu podesse comigo poder
ben vos podia tod' esso fazer,
mais non posso migo nen con Amor.
E disse-m' ela: -Tenh' eu por melhor
de vos quitardes, ca prol non vos ten,
d' amardes min, pois mi non é én ben.
E dixi-lh' eu: -Per bÔa fe, senhor,
se eu podess', o que non poderei,
poder comigu' e con Amor, ben sei
que vos faria de grad' ess' amor.
 