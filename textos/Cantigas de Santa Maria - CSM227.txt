[Como Santa Maria sacou un escudeiro de cativo de guisa que
o non viron os que guardavan o carcer en que jazia.]

Quen os peccadores guia  e aduz a salvaçon,
ben pode guiar os presos,  pois o[s] saca de prijon.
Esta é Santa Maria,  Madre do Rei de vertude,
que fez un mui gran miragre  que creo, se Deus m' ajude,
e que sacou un cativo  de prijon e deu saude,
a que muito mal fezeran  os mouros por sa razon.
Quen os pecadores guia  e aduz a salvaçon ...
[E]ste foi un escudeiro  de Quintanela d'Osonna,
que ya a Vila-Sirga  cada ano sen vergonna
tẽer a festa d'Agosto;  mais pois foi por sa besonna
a Sevilla ena guerra,  caeu en cativ' enton.
Quen os peccadores guia  e aduz a salvaçon ...
E en gran coita jazendo,  cada noit' e cada dia
mui de coraçon rogava  a Virgen Santa Maria
de Vila-Sirga, u ele  ya sempr' en romaria,
que o tirass' de cativo  sen dano nen lijon.
Quen os peccadores guia  e aduz a salvaçon ...
E el aquesto fezendo,  chegou d'Agosto a festa
da Virgen mui groriosa  que aos cuitados presta,
e el nenbrou-ss' end' e logo  chorou, baixando a testa.
E os mouros que o viron  preguntárono enton
Quen os pecadores guia  e aduz a salvaçon ...
Por que siya tan trist' e  tan muit' e assi chorava.
E respondeu-lles logo  de como xe lle nenbrava
da gran festa que fazian  na terra u el morava
en tal dia, e porende  quebrava-ll' o coraçon.
Quen os peccadores guia  e aduz a salvaçon ...
Quand' oyu esto seu dono,  foy tan brav' e tan yrado
que logo a un seu mouro  o fez açoutar privado,
que lle deu d' açoutes tantos  que non ficou no costado
neno corpo coiro são  ata eno vergallon.
Quen os peccadores guia  e aduz a salvaçon ...
Pois mandó-o en un carcer  deitar fond' e tẽevroso;
mas el rogou aa Virgen,  Madre do Rey grorioso,
que dele s'amerçẽasse,  ca por ela tan astroso
o fezeran a açoutes  os mouros, e por al non.
Quen os peccadores guia  e aduz a salvaçon ...
E el aquesto dizendo,  pareceu-ll' a Groriosa
que alumẽou a carcer,  tan muito vẽo fremosa,
e disse-ll': "Oý ta coita  e non fui mui vagarosa
en vĩir pera livrar-te  daquesta perseguçon."
Quen os peccadores guia  e aduz a salvaçon ...
E quand' esto ouve dito,  logo ss' os ferros partiron
e caeu-ll' a meadade  deles, que o non oyron;
e passou perant' os mouros  e viu-os, mas nono viron,
que estavan assũados  por fazer sa oraçon.
Quen os peccadores guia  e aduz a salvaçon ...
E pois deles foi partido,  fillou en seu col' agỹa
a mea[da]de dos ferros  que ena perna tĩya,
e a Vila-Sirga logo,  a cas da Santa Reynna,
os adus[s]' en testimõya,  que é preto de Carron.
Quen os peccadores guia  e aduz a salvaçon ...
E entrou pela ygreja,  dando mui grandes braados,
dizend': "Esto fez a Virgen  que acorr aos coitados."
E pois que contou seu feito  a quantos y viu juntados,
loaron Santa Maria,  chorando con devoçon.
Quen os peccadores guia  e aduz a salvaçon ...