A madre do Pastor bõo  que connosceu seu gãado
ben pode guardar aquele  que lle for acomendado.

Ca o dia da gran Çẽa,  pois ouv' os pees lavados
a seus discipulos, disse  que per ele muy guardados
seriam, ca pastor era  bõo e que seus gãados
con[n]oscie si meesmo  por dar a todos recado.
A Madre do Pastor bõo  que con[n]oceu seu gãado...
[O]nde en atal semellança  demostrou Santa Maria
gran miragre no seu Porto,  que ant' o seu nom' avia,
que de Xerez é mui preto,  na fin da Andaluzia,
u o mar Mediter[r]ano  cono mui grand' é juntado.
A Madre do Pastor bõo  que con[n]osceu seu gãado...
Ali el Rey Don Afonso  de Leon e de Castela
fez fazer ũa egreja  muit' aposta e mui bela,
que deu a Santa Maria  por casa e por capela,
en que dela foss' o nome  de muitas gentes loado.
A madre do Pastor bõo  que connosceu seu gãado...
E enquanto a lavravam,  demostrou y mui fremosos
miragres Santa Maria,  e d'oir mui saborosos,
pera os que sa merçee  d'ave-la son desejos[os];
mais un deles ontr' os outros  vos será per min contado.
A Madre do Pastor bõo  que con[n]osceu seu gãado...
Un poblador y morava  que vẽera dos primeyros,
e Don Domingo avia  nom', e triinta cordeyros
que y tiin[n]a perdera;  e per vales e outeyros
os andou tod' aquel dia  busca[n]do-os mui coitado.
A Madre do Pastor bõo  que con[n]osceu seu gãado...
Enquanto os el buscava  con mui gran coita sobeja,
a ssa moller, Dona Sancha,  foi chorand' aa ygreja
e diss': "Ay, Santa Maria,  pela ta merçee seja
que aquel gãado aja  de lobos per ti guardado."
A Madre do Pastor bõo  que con[n]osceu seu gãado...
E seu marido, con coita  de os achar, non quedava
de busca-los pelos montes,  e pero nonos achava;
mais depois a tercer dia  viu o gãad' u estava
de consũu, e de lobos  tod' en derredor çercado.
A Madre do Pastor bõo  que con[n]osceu seu gãado...
E do pesar que ouvera  grand[e] ouv' enton conorto,
e foi fillar seu gãado  e levó-o ao Porto,
que nunca daqueles lobos  un dos cordeiros foi morto;
ca o Bõo Pastor tiinna  a ssa Madre por cayado.
A Madre do Pastor bõo  que con[n]osceu seu gãado...
Pois esto viron as gentes,  deron porende loores
aa Virgen groriosa,  que é Sennor das sennores,
porque fez que os cordeiros  ouvessen por guardadores
os lobos. E poren seja  seu nome sempr' eixalçado.
A Madre do Pastor bõo  que con[n]osceu seu gãado...