[Como hũa bõa dona de Toledo enprestou un sartal
a hũa moller pobre por amor de Santa Maria,
e furtaron-llo, e fez-llo ela cobrar.]

Tod' aquel que pola Virgen  quiser do seu ben fazer,
cousa que lle faça mingua  grande non á de perder.
Com' avẽo en Toledo  a hũa bõa moller
que polo amor de Santa  Maria dava que quer
que vẽess' a sua mão  aos pobres que mester
avian de lle pediren  por seu amor seu aver.
Tod' aquel que pola Virgen  quiser do seu ben fazer ...
En Toled' á un costume  que foi de longa sazon,
que quando y casar queren  as donas que pobres son,
peden aas ricas donas  de suas dõas enton,
que possan en suas vodas  mais ricas apparecer.
Tod' aquel que pola Virgen  quiser do seu ben fazer ...
Aquela dona avia  de seu un rico sartal,
e quand' as pobres casavan,  enprestava-llo sen al;
e seu marido porende  un dia trouxe-a mal,
e que o non emprestasse  foi-llo muito defender.
Tod' aquel que pola Virgen  quiser do seu ben fazer ...
Ela ja nono ousava  porend' enprestar per ren;
e aque-vos hũa dona  mui pobre a ela ven
e diss': "Ai dona, por Santa  Maria fazede ben
e un sartal me prestade  por mia filla traguer
Tod' aquel que pola Virgen  quiser do seu ben fazer ...
En ssa voda." Mas con medo  en llo dar muito dultou;
mais poi-la ela por Santa  Maria esconjurou
que por seu amor llo désse,  logo da ucha tirou
o sartal e en sa mão  llo foi a furto meter.
Tod' aquel que pola Virgen  quiser do seu ben fazer ...
Ela deu-o a sa filla  e levou-a a bannar,
com' é costum' en Toledo  de quantas queren casar;
e hũa moller furtou-llo  e foi-sse per un logar
a 'scuso, e nona pode  ome nen moller veer.
Tod' aquel que pola Virgen  quiser do seu ben fazer ...
A outra sayu do banno  e catou muit' e non viu
o sartal u o posera,  e deu vozes e carpiu;
e hũa moura da dona  aquelas vozes oyu
do sartal que lle furtaran,  e logo llo foi dizer.
Tod' aquel que pola Virgen  quiser do seu ben fazer ...
A dona con mui gran medo  do marid' esmoreceu,
e foi-ss' a Santa Maria  e en prezes sse meteu
ant' a sua Majestade,  e chorou muit' e gemeu
e pediu-lle que aquesta  coita tornass' en lezer.
Tod' aquel que pola Virgen  quiser do seu ben fazer ...
A moller que o furtara  fora-sse logo sayr
da vila; e pois que ome  deante nen depois yr
viu, prendeu atal consello  de ss' a ssa casa vĩir,
ca non acharia ome  que llo podess' entender.
Tod' aquel que pola Virgen  quiser do seu ben fazer ...
E tornando-ss' a ssa casa,  teve que era mellor
d' atallar pela eigreja  e non yr a derredor;
e passand' assi per ela,  a dona con gran door
e porque muito chorara,  fillou-sse d'adormecer.
Tod' aquel que pola Virgen  quiser do seu ben fazer ...
E jazend' entredormindo,  antollou-xe-lle assy
que seu sartal lle levava  aquela moller per y;
e espertou-ss' e chamó-a,  e tirou-lle de sso sy
o sartal, que eno sẽo  ela fora asconder.
Tod' aquel que pola Virgen  quiser do seu ben fazer ...