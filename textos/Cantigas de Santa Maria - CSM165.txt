[Como Santa Maria de Tortosa d' Ultramar
defendeu a vila do soldan.]

Niun poder deste mundo  de gente nada non val
contra o poder da Virgen  ca x' é tod' espirital.
En Ultramar dest' avẽo  miragre grand' e mui bel
que mostrou Santa Maria,  Madre de Deus Manuel,
a un soldan poderoso,  porque era mui cruel
e porend' aos crischãos  desamava mais que al.
Niun poder deste mundo  de gente nada non val ...
A este soldan chamavan  per seu nome Bondoudar,
que Egito e Alapa  avia a seu mandar
e Domas e a Camela;  e porende guerrejar
queria sempr' a c[r]ischãos  e fazer-lles muito mal.
Niun poder deste mundo  de gente nada non val ...
Estes seus omes tragia  con crischãos toda vez
por saber mais sa fazend', e  un deles saber-lle fez
que, sse fillasse Tortosa,  gãaria y gran prez,
demais quen lla defendesse  non avia tal nen qual.
Niun poder deste mundo  de gente nada non val ...
Log' o soldan con grand' oste  moveu, quand' aquest' oyu,
e mui preto de Tortosa  en [un] outeiro sobyu,
e parou mentes na vila,  e tan pouca gent' y viu
que teve que aquel mouro  non lle fora mentiral.
Niun poder deste mundo  de gente nada non val ...
Quand' a gente de Tortosa  viron atan gran poder
de mouros vĩir sobr' eles,  cuidaron mortos seer;
e foron-ss' aa eigreja  sas orações fazer,
dizend': "Ai, Santa Maria,  pois ta mercee non fal
Niun poder deste mundo  de gente nada non val ...
A quantos que a dema[n]dan,  vel a nos que somos teus,
guarda-nos que non caiamos  en poder destes encreus
que per nulla ren non creen  que tu es Madre de Deus;
e porend' en este feito  mostra algun gran sinal."
Niun poder deste mundo  de gente nada non val ...
Pois ssa oraçon fezeron,  per quant' end' eu aprendi,
contaron-se quantos eran,  mais poucos s' acharon y.
Enton a mui grandes vozes  todos disseron assi:
"Sennor, se nos non acorres,  preit' é mui descomũal."
Niun poder deste mundo  de gente nada non val ...
O soldan log' outro dia  sas gentes armar mandou
per fillaren a vila,  mas non foi com' el cuidou;
ca pois sse chegou a ela,  tal gente lle semellou
que estava alá dentro,  que non ficava portal
Niun poder deste mundo  de gente nada non val ...
Nen torre nen barvacãa  nen muro per nulla ren
u gente muita non fosse,  armados todos mui ben.
Quando viu o soldan esto,  teve-sse por de mal sen,
e chamou porend'o mouro: "Mao, falsso, mentiral,
Niun poder deste mundo  de gente nada non val ...
Di, e porqué me feziste  con mia ost' aqui vĩir,
dizendo que esta vila  non sse podia bastir
d' omes d' armas, de maneira  que me podesse guarir,
e eu vejo-a bastida  como non vi outra tal?"
Niun poder deste mundo  de gente nada non val ...
O mouro, con mui gran medo,  lle respos esta razon:
"Sennor, quanto vos eu dixe  verdad' [éste] e al non;
mas tod' estes cavaleiros,  vedes que dos Ceos son,
ca chus brancos son e craros  que é neve nen cristal".
Niun poder deste mundo  de gente nada non val ...
Enton o soldan lle disse: "E que buscaron acá?"
Diss' o mouro: "Per mandado  da Virgen, Madre d' Iça,
vẽeron, que un' eigreja  dentro ena vila á,
que está preto dos muros  da parte do arẽal."
Niun poder deste mundo  de gente nada non val ...
O soldan diss' ao mouro:  "Eno Alcoran achey
que Santa Maria virgen  foi sempr'; e pois esto sey,
guerra per nulla maneira  con ela non fillarey,
e daqui me torno logo,  e fas tange-lo tabal."
Niun poder deste mundo  de gente nada non val ...
E quand' aquest' ouve dito,  foi-sse logo manaman,
e desta guisa sa vila  guardou a do bon talan;
mas ante que ss' en partisse,  deu y grand' alg' o soldan
por amor da Virgen santa,  Reynna celestial.
Niun poder deste mundo  de gente nada non val ...