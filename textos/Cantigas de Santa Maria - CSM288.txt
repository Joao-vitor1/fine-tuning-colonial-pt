[[C]omo un ome bõo de relijon foy veer a ygreja u jazia o corpo
de Sant' Agostin, e viu y de noite Santa Maria e grandes coros
d'angeos que cantavan ant' ela.]

A Madre de Jhesu-Cristo,  vedes a quen apparece:
a quen o ben de seu Fillo  e dela aver merece.
E dest' un mui gran miragre  vos contarei mui fremoso,
que mostrou Santa Maria  a un bon religioso
que de lle fazer serviço  senpr' era muit' aguçoso,
e era de bõa vid' e  quite de toda sandece.
A Madre de Jhesu-Cristo,  vedes a quen apparece ...
El natural dũa terra  foi que ora é chamada
Cantaaria per nome,  viçosa e avondada;
e ali senpre fazia  sa vida e ssa morada,
servindo a Groriosa| que aos seus non falece.
A Madre de Jhesu-Cristo,  vedes a quen apparece ...
Onde foi hũa vegada  que sse meteu en camỹo
pora veer o sepulcro  en que jaz Sant' Agostỹo;
e pois foi ena eigreja,  deitou-sse logo festỹo
ant' a capela da Virgen  que os ceos escrarece.
A Madre de Jhesu-Cristo,  vedes a quen apparece ...
E el de noite jazendo,  chegaron y muitos santos
cona Virgen groriosa,  cantando mui dulces cantos;
e tantos santos cantavan  que vos non sei dizer quantos,
loand' a Santa Maria,  seu ben e ssa grãadece.
A Madre de Jhesu-Cristo,  vedes a quen apparece ...
E ar cantavan un vesso  en que diz de com' onrradas
son as almas enos ceos  dos santos, e corõadas,
aqueles que as carreiras  de Deus ouveron andadas
e por el prenderon morte  que ao dem' avorrece.
A Madre de Jhesu-Cristo,  vedes a quen apparece ...
E as virgẽes cantavan  ben ante Santa Maria,
e hũa dessas donzelas  contra a[s] outra[s] dizia:
"Amigas, mui ben cantemos  ant' aquesta que nos guia,
que a ssa gran fremosura  mais ca o sol esprandece."
A Madre de Jhesu-Cristo,  vedes a quen apparece ...
O ome bõo tod' esto  viu, e deu poren loores
a Deus e pois a ssa Madre,  que é Sennor das sennores;
e se ben costumad' era,  outros costumes mellores
fillou dali adeante,  e en mui bõa vellece
A Madre de Jhesu-Cristo,  vedes a quen apparece ...
Morreu. E foi a ssa alma  pera Deus dereitame[n]te,
segund' disse Jhesu-Cristo,  que nunca mentiu nen mente
que aos que o serviren  nunca lles falrrá niente
do gran ben do paraiso,  ca a eles pertẽece.
A Madre de Jhesu-Cristo,  vedes a quen apparece ...