[Como Santa Maria de Scala, que hé a par de Jenua, livrou
hũa moller de morte que ya alá per mar en romaria.]

O que en Santa Maria  todo seu coraçon ten,
que quer que lle por mal façan,  todo llo torna en ben.
E daquest' un gran miragre  vos direi, se vos prouguer,
que mostrou Santa Maria  por hũa bõa moller
que en Genua morava;  e queno logar quiser
saber: foi ena hermida  de Scala, que pret' é en.
O que en Santa Maria  todo seu coraçon ten ...
Aquesta casada era  con un ome que peor
lle queria d'outra cousa  do mund', e a peccador
daquesto non se guardava;  e o falsso traedor
buscou como a matasse,  e fez en elo mal sen.
O que en Santa Maria  todo seu coraçon ten ...
Esta en Santa Maria  fiava, per com' oý
mais d'outra cousa que fosse,  e avẽo-ll' end' assi
que a guareceu de morte,  com' oyredes per mi;
e de como foi aquesto,  non vos en negarei ren.
O que en Santa Maria  todo seu coraçon ten ...
O marido por mata-la  mostrou aquesta razon:
"Ai, moller, por Deus, vaamos  ambos fazer oraçon
aa hermida de Scala  per mar, ca per terra non,
e aqueste meu consello  non tennades en desden."
O que en Santa Maria  todo seu coraçon ten ...
Ela creé-o e foi-sse  con el a aquel logar;
mais o falsso, que avia  gran sabor de a matar,
fillo-a, yndo na barca,  e deitou-a eno mar.
Mas sãa a pos na riba  a Sennor que nos manten.
O que en Santa Maria  todo seu coraçon ten ...
Quand' esto viu o marido,  de coraçon lle pesou
e foi logo pera ela  e tan muito a rogou
que entrou con el na barca;  e tan toste a fillou
e meteu-a en un saco,  por que nunca sayss' en.
O que en Santa Maria  todo seu coraçon ten ...
E atou-a ben no saco  aquel falsso desleal
e deitou-a no mar logo,  ca lle queria gran mal;
mais tan toste foi con ela  a Reynna sperital,
e pos-la en salvo fora. E aque o falsso ven,
O que en Santa Maria  todo seu coraçon ten ...
Cuidando que era morta,  e foi da barca decer
e dereit' aa hermida  foi por oraçon fazer;
e quando foi aa porta,  viu ssa moller y seer
con seu saco ena mão,  dizendo : "Non te conven
O que en Santa Maria  todo seu coraçon ten ...
Que oi mais comigo sejas:  ca a Virgen me guariu
quando me no mar deitaste,  e mia oraçon oyu
e ben eno mar mui fondo  aqueste saco abryu,
ca non quis que y morresse;  bẽeita seja, amen."
O que en Santa Maria  todo seu coraçon ten ...
Quand' esto viu o marido,  aos pees lle caeu
e perdon pediu chorando  por aquele que naceu
da Virgen Santa Maria;  e ela o recebeu,
e ambos en romaria  foron a Jerusalen.
O que en Santa Maria  todo seu coraçon ten ...