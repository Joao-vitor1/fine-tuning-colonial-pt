[Como Santa Maria guardou un privado do Conde de Tolosa que non
fosse queimado no forno, porque oya sa missa cada dia.]

Non pode prender nunca morte vergonnosa
aquele que guarda a Virgen gloriosa.
Poren, meus amigos, rogo-vos que m' ouçades
un mui gran miragre que quero que sabiades
que a Santa Virgen fez, per que entendades
com' aos seus servos é sempre piadosa.
Non pode prender nunca morte vergon[n]osa ...
E daquest' avẽo, gran temp' á ja passado,
que ouve en Tolosa un conde mui preçado;
e aquest' avia un ome seu privado
que fazia vida come religiosa.
Non pode prender nunca morte vergon[n]osa ...
Ontr' os outros bẽes muitos que el fazia,
mais que outra ren amava Santa Maria,
assi que outra missa nunca el queria
oyr erg' a sua, nen ll' era saborosa.
Non pode prender morte vergonnosa ...
E outros privados que con el conde andavan
avian-ll' enveja, e porende punnavan
de con el volve-lo, porque dessi cuidavan
aver con el conde sa vida mais viçosa.
Non pode prender nunca morte vergonnosa ...
E sobr' esto tanto con el conde falaron,
que aquel bon ome mui mal con el mezcraron;
e de taes cousas a el o acusaron,
per que lle mandava dar morte doorosa.
Non pode prender nunca morte vergonnosa ...
E que non soubessen de qual morte lle dava,
por un seu caleiro atan tost' enviava
e un mui gran forno encender llo mandava
de lenna mui gros[s]a que non fosse fumosa.
Non pode prender nunca morte vergonnosa ...
E mandou-lle que o primeiro que chegasse
om' a el dos seus, que tan toste [o] fillasse
e que sen demora no forno o deitasse,
e que y ardesse a carne del astrosa.
Non pode prender nunca morte vergonnosa ...
Outro di' el conde ao que mezcrad' era
mandó-o que fosse a ver se fezera
aquel seu caleiro o que ll' ele dissera,
dizend': "Esta via non te seja nojosa."
Non pode prender nunca morte vergon[n]osa ...
E u ele ya cabo de ssa carreira
achou un' ermida que esta[va] senlleira,
u dizian missa ben de mui gran maneira
de Santa Maria, a Virgen preçiosa.
Non pode prender nunca morte vergon[n]osa ...
E logo tan toste entrou ena ygreja
e disse: "Esta missa, a como quer que seja,
oyrei eu toda, por que Deus de peleja
me guard' e de mezcra maa e revoltosa."
Non pode prender nunca morte vergonnosa ...
Enquant' el a missa oya ben cantada,
teve ja el conde que a cous' acabada
era que mandara, e poren sen tardada
enviou outr' ome natural de Tolosa;
Non pode prender nunca morte vergonnosa ...
E aquel ome era o que a mezcra feita
ouvera e toda de fond' a çima treita.
E disse-lle: "Logo vay corrend' e as[s]eita
se fez o caleiro a justiça fremosa."
Non pode prender nunca morte vergon[n]osa ...
Tan toste correndo foi-s' aquel fals' arteiro,
e non teve via, mas per un semedeiro
chegou ao forno: e logo o caleiro
o deitou na chama fort' e perigoosa.
Non pode prender nunca morte vergon[n]osa ...
O outro, pois toda a missa ouv' oyda,
foi ao caleiro e disse-ll': As comprid' a
voontade del conde? "Diss' el: "Sen falida,
se non, nunca faça eu mia vida goyosa."
Non pode prender nunca morte vergonnosa ...
Enton do caleiro se partia tan toste
aquel ome bõo e per un gran recoste
se tornou al conde, e dentr' en sa reposte
contou-ll' en[d]' a estoria maravillosa.
Non pode prender nunca morte vergon[n]osa ...
Quando viu el conde aquel que chegara
ant' ele viv', e soube de como queimara
o caleiro o outro que aquele mezcrara
teve-o por cousa d'oyr mui espantosa.
Non pode prender nunca morte vergon[n]osa ...
E disse chorando: "Virgen, bẽeita sejas,
que nunca te pagas de mezcras nen d'envejas;
poren farei ora per todas tas ygrejas
contar este feito e com' es poderosa."
Non pode prender nunca morte vergon[n]osa ...