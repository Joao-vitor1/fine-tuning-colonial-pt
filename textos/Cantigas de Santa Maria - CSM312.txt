[Como o cavaleiro non pude conprir ssa vontade con sa amiga
na casa en que lavravan a [omagen de Santa Maria]].

Non conven que seja feita  nihũa desapostura
eno logar en que seve  da Virgen a ssa fegura.
Ca muit' é cousa sen guisa  de fazeren avolezas
os que creen ena Virgen,  que é Sennor de nobrezas,
que mais ama limpidõe  que avarento requezas,
e piadad' e mercee  ca judeu dar [a] usura.
Non conven que seja feita  niũa desapostura ...
E daquest' un gran miragre  fez apost[o] e ffremoso,
non á muit', en Catalonna  a Madre do poderoso
Deus e Rei, que por tirar-nos  do inferno tẽevroso
deceu dos ceos e carne  fillou ena Virgen pura.
Non conven que seja feita  niũa desapostura ...
Esto foi dun cavaleiro  que apost' e fremos' era
e grand' e muit' arrizado,  e a maravilla fera
amava Santa Maria,  e por seu amor fezera
fazer hũa ssa omagen  de mui nobr' entalladura.
Non conven que seja feita  niũa desapostura ...
E rogou a ũu maestre  que mui ben a entallasse;
e poren dentr' en sa casa  lle deu en que a lavrasse
hũa camara fremosa  e ort' en que s'apartasse,
por obrar mais a sa guisa  e non ouvesse d'al cura.
Non conven que seja feita  niũa desapostura ...
Aquel maestr' a omagen  fezo mui ben entallada
en semellança da Virgen   santa benaventurada,
ben feita d'entallamento  e depois mui ben pintada;
e pois pagou o maestr' e  diss': "Yd' a bõa ventura".
Non conven que seja feita  niũa desapostura ...
Des que tod' esto foi feito,  o cavaleiro fillou-a
e a ũu bon mõesteiro  que avia y levou-a,
a que a el prometera,  e tan tost' apresentou-a,
porque aly escollera  pera a sa sopoltura.
Non conven que seja feita  niũa desapostura ...
Pois aly deu a omagen  e a ssa casa tornado
foi, viu hũa mui fremosa  donzela, e namorado
ficou dela en tal guisa  que sol comer non bocado
non podia, e por ela  foi coitad' a desmesura.
Non conven que seja feita  niũa desapostura ...
E se a bever lle davan,  el bever sol non podia,
e pero que sse deitava  pera dormir, non dormia;
e cuidand' en sa amiga  en como a averia,
o sen a perder ouvera  a caer en gran loucura.
Non conven que seja feita  niũa desapostura ...
Mais entrou-ll' en voontade  que aquelo non fezesse,
mais que s' esforçasse muito,  o mais que ele podesse,
e que buscasse carreira  per que a mui ced' ouvesse,
e desta guisa seria  quite de toda rancura.
Non conven que seja feita  niũa desapostura ...
E enton ergeu-sse logo  e buscou muitas carreiras
per que a aver podesse,  e ar catou mandadeiras
que ll'enviou, alcayotas  vellas e mui sabedeiras
de fazer moller manceba  sayr toste de cordura.
Non conven que seja feita  niũa desapostura ...
Elas con ela falaron  e tanto ben lle disseron
del, per que a poucos dias  a venceron e vẽeron
a el, e fezeron tanto  que a sa casa ll'a trouxeron.
E el deitou-sse con ela  en hũa casa escura
Non conven que seja feita  niũa desapostura ...
U fezeran a omagen  da Sennor mui verdadeira,
e quis y jazer con ela;  mas per nehũa maneira
aquesto fazer non pode,  empero que prazenteira
era muit' ende a donzela  e el muito sen mesura.
Non conven que seja feita  niũa desapostura ...
Ambos log' en outra noite  dessa casa se mudaron
e foron jazer a outra;  e logo que sse deitaron,
compriron sas voontades  e seu prazer acabaron.
Mais o logar foi pequeno  e de mui grand' angostura.
Non conven que seja feita  niũa desapostura ...
Onde con nojo da casa  que ouve, o cavaleiro
tornou-sse log' aa outra  u jouvera de primeiro;
mais pero seer non soube  tan sabedor nen arteiro
que sol podesse con ela  aver prazer nen folgura.
Non conven que seja feita  niũa desapostura ...
Enton aquel cavaleiro  entendeu que errara
en querer con sa amiga  jazer u fazer mandara
omagen da Virgen santa,  e que a ela pesara
daquel feito; e porende  caeu en mui gran tristura.
Non conven que seja feita  niũa desapostura ...
E contou aqueste feito  aa dona, sen dultança;
e logo en outro dia,  sen nehũa demorança,
fez con ela bẽeições  por emendar a errança
que aa Virgen fezera,  que con Deus é na altura.
Non conven que seja feita  niũa desapostura ...
Demais fezo fazer logo  hũa lampada de prata
que pose ant' a omagen  da por que o mundo cata;
e foi pois de bõa vida  e quitou-sse de barata
maa e de mao siso  e de toda travessura.
Non conven que seja feita  niũa desapostura ...