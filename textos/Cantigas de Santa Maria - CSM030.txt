[Esta é de loor de Santa Maria, de como Deus non lle pode dizer
de non do que lle rogar, nen ela a nos.]

Muito valvera mais, se Deus m' anpar,
que non fossemos nad[o]s,
se nos non désse Deus a que rogar
vai por nossos pecados.
Mas daquesto nos fez el o mayor
ben que fazer podia,
u fillou por Madr' e deu por Sennor
a nos Santa Maria,
que lle rogue, quando sannudo for
contra nos todavia,
que da ssa graça nen do seu [amor]
non sejamos deitados.
Muito valvera mais, se Deus m' anpar ...
Tal foi el meter entre nos e ssi
e deu por avogada,
que Madr', Amiga ll' é, creed' a mi,
e Filla e Criada.
Poren non lle diz de non, mas de si,
u a sent' afficada,
rogando-lle por nos, ca log' ali
somos del perdõados.
Muito valvera mais, se Deus m' anpar ...
Nen ela outrossi a nos de non
pode, se Deus m' ajude,
dizer que non rogue de coraçon
seu Fill', ond' á vertude;
ca por nos lle deu el aqueste don,
e por nossa saude
fillou dela carn' e sofreu paxon
por fazer-nos onrrados
Muito valvera mais, se Deus m' anpar ...
No seu reino que el pera nos ten,
se o nos non perdermos
per nossa culpa, non obrando ben,
e o mal escollermos.
Mas seu ben non perderemos per ren
se nos firme creermos
que Jeso-Crist' e a que nos manten
por nos foron juntados.
Muito valvera mais, se Deus m' anpar ...