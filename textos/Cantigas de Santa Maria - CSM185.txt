[Como Santa Maria amparou o castelo que chaman Chincoya
aos mouros que o querian fillar.]

Poder á Santa Maria  grande d' os seus acorrer,
en qual logar quer que sejan,  e os de mal defender.
E dest' oý un miragre  que avẽo pouc' á y
en Chincoya, un castelo,  per quant' end' eu aprendi,
que fezo Santa Maria;  e aos que o oý
ataes omees eran  a que devemos creer.
Poder á Santa Maria  grande d' os seus acorrer ...
Aqueste castelo ést[e]  eno reino de Geen,
e un alcaid' y avia  que o guardava mui ben;
mais de guarda-lo a cima  lle mengou muito o sen,
assi que per pouc' un dia  o ouvera de perder.
Poder á Santa Maria  grande d' os seus acorrer ...
Este grand' amor avia  con un mouro de Belmez,
que do castel' alcaid' era;  mas o traedor, que fez?
Falou con rei de Grãada  e disse-lle: "Desta vez
vos darei eu o castelo!  de Chincoya en poder."
Poder á Santa Maria  grande d' os seus acorrer ...
Diss' el : "Como?" Respos-ll' ele:  "Se eu vosso poder ei,
mia fala como alcaide  pera un dia porrei;
e estando ena fala,  ben ali o prenderei,
e desta maneira tenno  que o podedes aver."
Poder á Santa Maria  grande d' os seus acorrer ...
E diss' el rei de Grãada:  "Eu por mi, u a[l] non á,
quero alá yr contigo  e verei o que será;
mais se me tu desto mentes,  log' y al non averá,
che mandarei a cabeça  d' antr' os teus ombros toller."
Poer á Santa Maria  grande d' os seus acorrer ...
Desta maneira gran medo  a aquel mouro meteu
el rei, e da outra parte  grand' aver lle prometeu
se lle désse o castelo;  e logo con el moveu,
e o mouro o alcaide  de Chincoya foi veer.
Poder á Santa Maria  grande d' os seus acorrer
E disse-lle que saisse  con el seu preito firmar
ante crischãos e mouros  dos que eran no logar,
que o gua[r]dasse, ca ele  queria a el guardar,
e sobr' esto fossen ambos  sas juras grandes fazer.
Poder á Santa Maria  grande d' os seus acorrer ...
O alcaide de Chincoya,  que non cuidava que mal
desto se ll' alevantasse,  foi alá logo sen al
e levou dous escudeiros,  que lle disseron atal:
que med' avian do mouro  que o querian trager.
Poder á Santa Maria  grande d' os seus acorrer ...
"Demais, non levades arma  e ydes assi en cos,
e com' os mouros son falssos,  quiça travarán de vos;
e porend' ao castelo  nos queremos tornar-nos."
E tornaron-sse correndo  e foron-se en el meter.
Poder á Santa Maria  grande d' os seus acorrer ...
O alcaide por tod' esto  sol cabeça non tornou,
mas por chegar ao mouro  logo o rio passou;
e pois a el foi chegado, log' el prende-lo mandou,
des i al rei de Grãada  o fezo preso trager,
Poder á Santa Maria  grande d' os seus acorrer ...
Que estava na ciada.  E disse-ll' esta razon:
que lle dissess' a verdade  do castelo e, se non,
escabeça-lo faria.  Diss' el: "Se Deus me perdon,
no castelo á quiz' omes,  mais non tẽen que comer."
Poder á Santa Maria  grande d' os seus acorrer ...
Tant tos' el rei de Grãada  ssa ciada fez sair
e dereit' ao castelo  logo começou-sse d' ir,
e mandou ao alcaide  que sse o castelo pedir
fosse aos que y leixara,  se non queria morrer.
Poder á Santa Maria  grande d' os seus acorrer ...
El[e] com medo de morte  logo o castelo pediu,
e dos que dentro estavan  atal resposta oyu
que per fe non llo darian,  Quand' el rei aquesto viu,
fez log' a toda ssa gente  o castelo combater
Poder á Santa Maria  grande d' os seus acorrer ...
A pedras e a saetas  mui de rrig' en derredor.
E os que dentro jazian  ouveron tan gran pavor
que fillaron a omagen  da Madre do Salvador
que estava na capela,  e fórona a põer
Poder á Santa Maria  grande d' os seus acorrer ...
Ontr' as amẽas, dizendo:  "Se tu es Madre de Deus,
deffend' aqueste castelo  e a nos, que somos teus,
e guarda a ta capela  que non seja dos encreus
mouros en poder, nen façan  a ta omagen arder."
Poder á Santa Maria  grande d' os seus acorrer ...
E leixárona dizendo:   " Veremo-lo que farás."
Entonç' os conbatedores  tornaron todos atras;
e tres mouros que entraran,  chus negros que Satanas,
no castelo, os de dentro  os fezeron en caer
Poder á Santa Maria grande d' os seus acorrer ...
Mortos de cima do muro.  E diss' el rei: "Nulla prol
non ei de mais conbatermos,  e tẽer-m-ia por fol
sse contra Maria fosse,  que os seus defender sol."
E mandou tanger as tronbas  e fez ssa oste mover.
Poder á Santa Maria  grande d' os seus acorrer ...
E desta guisa Chincoya  guardou ' a que todos dan
loores por ssa bondade,  ca mui gran dereit' y an,
porque os seus mui ben guarda  e aos outros affan
dá que contra ela vẽen,  e faz vençudos seer.
Poder á Santa Maria  grande d' os seus acorrer ...