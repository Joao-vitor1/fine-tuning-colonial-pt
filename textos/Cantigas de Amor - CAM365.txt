Pelos meus olhos ouv' eu muito mal
e pesar tant', e tan pouco prazer,
que me valvera mais non os aver,
nen veer nunca mia senhor, nen al.
E non mi-á prol de queixar m' end' assi;
mais mal-dia eu dos meus olhos vi.

Ca por eles ouv' eu mui pouco ben.
E o pesar que me fazen soffrer
e a gran coita non é de dizer.
E queixar-m'-ia, mais non ei a quen.
E non mi-á prol de queixar m' end' assi;
mais mal-dia eu dos meus olhos vi.

E a senhor que me foron mostrar
de quantas donas Deus quiso fazer
de falar ben e de ben parecer,
e por que moir' e non lh' ouso falar,
E non mi-á prol de queixar m' end' assi;
mais mal-dia eu dos meus olhos vi.



 