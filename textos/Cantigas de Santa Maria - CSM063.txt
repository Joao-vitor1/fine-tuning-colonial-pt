[Como Santa Maria sacou de vergonna a un cavaleiro que o[u]ver'
a seer ena lide en Sant Estevan de Gromaz, de que non pod' y
seer polas suas tres missas que oyu; começa assi:]

Quen ben serv' a Madre do que quis mor[r]er
por nos, nunca pod' en vergonna caer.
Dest' un miragre vos quero contar
que Santa Maria fez, se Deus m' anpar,
por hun cavaleiro a que foi guardar
de mui gran vergon[n]a que cuidou prender.
Quen ben serv' a Madre do que quis morrer ...
Este cavaleiro, per quant' aprendi,
franqu' a ardid' era, que bẽes ali
u ele morava nen redor dessi
d' armas non podian outro tal saber.
Quen ben serv' a Madre do que quis morrer ...
E de bõos costumes avia assaz
e nunca con mouros quiso aver paz;
porend' en Sant Estevão de Gromaz
entrou, quand' Almançor a cuidou aver,
Quen ben serv' a Madre do que quis morrer ...
Con el conde don Garcia, que enton
tĩya o logar en aquela sazon,
que era bon om' e d'atal coraçon
que aos mouros se fazia temer.
Quen ben serv' a Madre do que quis morrer ...
Este conde de Castela foi sennor
e ouve gran guerra con rei Almançor
que Sant Estevão tod' a derredor
lle vẽo çercar, cuidando-lla toller.
Quen ben serv' a Madre do que quis morrer ...
Mais el conde defendia-sse mui ben,
ca era ardido e de mui bon sen;
e poren do seu non lle leixava ren,
mais ya-os mui de rrijo cometer.
Quen ben serv' a Madre do que quis morrer ...
Mais o cavaleiro de que vos faley
tanto fez y d' armas, per quant' end' eu sei,
que non ouv' y lide nen mui bon torney
u se non fezesse por bõo tẽer.
Quen ben serv' a Madre do que quis morrer ...
E avẽo-ll' un dia que quis sayr
con el conde por na hoste ir ferir
dos mouros; mais ante fo[i] mis[s]a oir,
como cada dia soya fazer.
Quen ben serv' a Madre do que quis morrer ...
Pois foi na ygreja, ben se repentiu
de seus pecados e [a] missa oyu
de Santa Maria, que ren non faliu,
e outras duas que y foron dizer,
Quen ben serv' a Madre do que quis morrer ...
Que da Reynna eram espirital.
Mais un seu escudeiro o troxe mal
dizendo: "Quen en tal torneo non sal
com' aqueste, nunca dev' apareçer."
Quen ben serv' a Madre do que quis morrer ...
Por nulla ren que lle dis[s]ess' aquel seu
escudeiro, ela nulla ren non deu,
mais a Santa Maria diz: "Sõo teu,
e tol-me vergonna, ca ás en poder"
Quen ben serv' a Madre do que quis morrer ...
As missas oydas, logo cavalgou
e ena carreira o conde achou,
que ll' o braço destro no colo deitou
dizend': "En bon ponto vos fui connocer.
Quen ben serv' a Madre do que quis morrer ...
Ca se vos non fossedes, juro par Deus
que vençudos foramos eu e os meus;
mais tantos matastes vos dos mouros seus
del rei Almançor, que ss' ouve recreer.
Quen ben serv' a Madre do que quis morrer ...
E tanto fezestes por gãardes prez,
que ja cavaleiro nunca tanto fez
nen soffreu en armas com' aquesta vez
soffrer fostes vos polos mouros vençer.
Quen ben serv' a Madre do que quis morrer ...
Mas rogo-vos, porque vos é mio mester,
que de vossas chagas pensedes, Senner;
e eu ey un meje dos de Monpisler
que vos pode çedo delas guareçer."
Quen ben serv' a Madre do que quis morrer ...
Dis[s]e-ll' est' el cond[e], e muis mais ca tres
lle disseron aquesta razon medes;
e el deles todos tal vergonna pres
que con vergonna se cuidou ir perder.
Quen ben serv' a Madre do que quis morrer ...
Mais pois que sas armas viu e cous[e]çeu
que feridas eran, logo connosçeu
que miragre fora, ca ben entendeu
que d'outra guisa non podia seer.
Quen ben serv' a Madre do que quis morrer ...
Pois est' entendudo ouve, ben foi fis
que Santa Maria leixa-lo non quis
caer en vergonna; e maravidis
e outras offrendas lle foi offreçer.
Quen ben serv' a Madre do que quis morrer ...