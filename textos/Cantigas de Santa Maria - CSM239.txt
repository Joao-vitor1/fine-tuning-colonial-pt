[Esta é dun miragre de Santa Maria, que fez en Murça por
un ome que deu seu aver a guardar a outro, e negou-llo e
jurou-lle por el ant' a Magestade.]

Guardar-se deve tod' ome  de jurar gran falsidade
ant' a omagen da Virgen,  que é Sennor da verdade.
E desto vos quero falar
dun gran miragre e contar,
que Santa Maria mostrar
foi en Murça na cidade
por un que aver a guardar
deu a outr' en fialdade,
[G]uardar-se deve tod' ome  de jurar gran falssidade ...
Que llo tevesse por llo dar
quando llo fosse demandar.
Mas aquele foi-llo negar,
dezendo : "Gran torpidade
fezestes sol desto cuidar,
e allur o demandade;
Guardar-se deve tod' ome  de jurar gran falssidade ...
Ca eu non tenno voss' aver
nen nunca foi en meu poder.
E com' ides ora dizer
tal mentira? e calade."
Diss' o outro: Ide fazer
jura ant' a Majestade
Guarda[r]-sse deve tod' ome  de jurar gran falssidade ...
Da Virgen, de que Deus prender
quis carne por nos e nacer."
Disso-ll' aquel: "Sol detẽer
non me quero; pois andade
a jura ende receber,
e pois do al vos quitade."
Guardar-sse deve tod' ome  de jurar gran falssidade ...
D'aquesto jurar non dultou;
e pois que a jura jurou,
da eigreja ir-se cuydou;
mais esto ffoi vaỹdade,
ca o queixo lle derribou
Deus con gran[d]' enfermidade.
Guardar-sse deve tod' ome  de jurar gran falssidade ...
E quis falar, mas non falou;
e pero a ir-se fillou,
e u a ssa casa chegou
muit' adur disse : "Chamade
un prest'", a quen sse confessou,
destes mẽores un frade.
Guardar-sse deve tod' ome  de jurar gran falssidade ...
E começou-ss' a repentir
de seus pecados e sentir;
mas aquel non quis descobrir,
de que fez grand' ẽidade,
ca outra door lo ferir
foi poren par caridade
Guardar-sse deve tod' ome  de jurar gran falssidade ...
E tan muito o foi seguir
que ja non pude mais mentir,
e o frade fez[o] vĩir,
dezendo : "Por Deus, uviade;
ca a alma mi quer sayr
porque menti. E vos dade-
Guardar-sse deve tod' ome  de jurar gran falssidade ...
Mi consello, ca fiz gran mal,
ca jurei come desleal
per Deus gran mentira mortal;
e a Deus por mi rogade,
e ao que foi mentiral
o sseu do meu llo pagade.
Guardar-sse deve tod' ome  de jurar gran falssidade ...
E a Virgen que pod' e val,
Madre do Rey espirital,
por mi rogad' en guisa tal
que non cate mia maldade."
E a tercer dia sen al
foi mort'. E poren loade
Guardar-sse deve tod' ome  de jurar gran falssidade ...
A Virgen mui de coraçon
todos [e] con gran devoçon,
que sempre d' err' e d' ocajon
nos guarde por sa bondade,
e que de seu Fillo perdon
nos dé por sa piedade,
Guardar-sse deve tod' ome  de jurar gran falssidade ...
Assi que do demo felon
non entremos en sa prijon,
nen caiamos en cofojon,
mentindo por livialdade;
e pois el pres por nos paxon,
dé-nos no seu reyn' erdade.
Guardar-sse deve tod' ome  de jurar gran falssidade ...