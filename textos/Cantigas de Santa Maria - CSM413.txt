[Esta terceira é da Virgĩidade de Santa Maria, e esta festa é no mes
de dezenbro, e feze-a Sant' Aliffonsso; e começa assi:]

Tod' aqueste mund' a loar deveria
a virgĩidade de Santa Maria.
Ca ela foi virgen ena voontade,
e foi-o na carne con tan gran bondade,
por que Deus do ceo con sa deidade
en ela pres carne que el non avia,
Tod' aqueste mund' a loar deveria ...
Ond' ela foi prenne. Mas como x' ant' era
ficou virgen, que foi maravilla fera;
ca tant' ouve door com[o] ant' ouvera
que ouvesse fillo. Queno cuidaria
Tod' aqueste mund' a loar deveria ...
Que aquestas cousas de sũu juntadas
fossen e en corpo de moller achadas
que ouvess' as tetas de leit' avondadas
e pariss' , e fosse virgen todavia?
Tod' aqueste mund' a loar deveria ...
Mas aquesta Virgen amou Deus atanto
que a enprennou do Espirito Santo,
sen prender end' ela dano nen espanto;
e ben semella de Deus tal drudaria.
Tod' aqueste mund' a loar deveria ...
E desto vos mostro prova verdadeira
do sol quando fer dentro ena vidreira,
que pero a passa, en nulla maneira
non fica britada de como siya.
Tod' aqueste mund' a loar deveria ...
Que macar o vidro do sol filla lume,
nulla ren a luz do vidro non consume;
outrossi foi esto que contra costume
foi madre e virgen, ca Deus xo queria.
Tod' aqueste mund' a loar deveria ...