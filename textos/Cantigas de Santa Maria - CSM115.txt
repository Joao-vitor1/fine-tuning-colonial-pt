[Esta é como Santa Maria tolleu ao demo o minỹo que lle
dera sa madre con sanna de seu marido, porque concebera
del dia de Pascoa.]

Con seu ben
sempre ven
en ajuda
connoçuda
de nos Santa Maria.
Con ajuda nos *vene
e con ssa amparança
contra o que nos tene
no mundo en gran balança
por toller-nos o bene
da mui nobre sperança;
mas vengança
filla a Groriosa
poderosa
del, e sempre nos guia.
Con seu ben ...
Desto no tempo d' ante
achamos que fezera
a do mui bon talante
gran maravilla fera
dũa moller andante
mal que seu fillo dera
e posera,
porque fora pecare,
de o dare
ao dem' en baylia.
Con seu ben ...
En terra de Roma ouv' y,
com' escrit ey achado,
un ome, com' aprendi,
bõo e muit' onrrado,
e demais, segund' oý,
riqu' e mui ben casado,
e amado
de todo-los da terra,
ca sen err' a
sa fazenda fazia.
Con seu ben ...
Est' ome e ssa moller
mui gran temp' esteveron
servindo Deus volonter
e seus fillos fezeron,
e quant' ouveron mester
a cada ũu deron.
Pois poseron
de tẽer castidade
e verdade
ontre si noit' e dia.
Con seu ben ...
Mais o dem', a que pesou
daquesto que poseran,
muitas carreiras buscou
pera o que fezeran
desfazer, e tant' andou
que, o que manteveran,
u jouveran
cada ũu en seu leito,
con despeito
os meteu en folia.
Con seu ben ...
Muit' ouv' o demo prazer
pois que ouve vençudo
o om', e fez-lo erger
de seu leit' encendudo
por con ssa moller jazer.
E o que prometudo
e tẽudo
muit' era que guardass' e
non britasse,
el ende o partia.
Con seu ben ...
A moller chorand' enton,
a que muito pesava,
lle diss' aquesta razon:
como o dem' andava
por britar ssa profisson;
mas que lle conssellava
e rogava
que o el non fezesse,
ca soubesse
que a Deus pesaria.
Con seu ben ...
"Demais, festa será cras
dessa Pascoa santa;
porend' en ti Sathanas
non aja força tanta
que o que prometud' ás
brites, ca quen quebranta
ou ss' encanta
a britar sa promessa,
log' en essa
ora de Deus desvia".
Con seu ben ...
O ome non quis per ren
leixar seu fol deleito,
nen catou y mal nen ben;
mais pois conpriu o preito,
ela con sanna poren
diz: "O que sera feito,
eu endeito-o
daqui que seu seja,
sen peleja,
do demo todavia".
Con seu ben ...
Logo bẽes dessa vez
a moller foi encinta
dun me[ny]nno que pois fez
con pesar, sen enfinta,
por que o mui mais ca pez
negro nen que a tinta
del non quinta,
mais todo o menỹo
fremosĩo
depois aver devia.
Con seu ben ...
Onde depois, sen mentir,
o demo de mal chẽo
aos doz' anos pedir
aquel menynno vẽo
a ssa madre, sen falir,
e diss': "Ao quinzẽo
en meu sẽo
o levarei sen falla,
sen baralla
d' outre e sen perfia".
Con seu ben ...
A madre con gran pesar
e con mui gran quebranto
começou log' a chorar
por seu fill' e fez chanto;
e pois feze-o chamar
e disse-ll' enton tanto:
"Ao santo
Papa que é en Roma
vai, e toma
aver por ena via".
Con seu ben ...
Ca d' atanto soon fis
que te porrá conssello
en teu mal, par San Denis".
E o moç' en trebello
non tev' e por Paris
foi; e pois no concello
no vermello
pano connoceu logo
no meog' o
Papa da crerezia.
Con seu ben ...
E tan toste que o viu
a ele mantenente
foi e ben lle descobriu
seu feito, que niente
del non leixou nen mentiu.
Mai-lo Papa Cremente
certamente
lle disse: "Essa ora,
sen demora,
te vai pera Suria;
Con seu ben ...
Ca un sant' om' y está
que end' é Patriarcha
daquela terra e á
en pode-la comarca,
e consello te dará
bõo, se Deus [me] parca.
Busca barca
e vai tost', e non chores
nen demores,
e faz ta romeria".
Con seu ben ...
Contaria-vos de dur
as mui grandes tormentas
que sofreu no mar de Sur
o moço, ca trezentas
millas correu sen nenllur
folgar, ou quatrocentas
ou quine[n]tas,
sen ancora deitaren
nen chegaren
a terra d' Armenia.
Con seu ben ...
E per com' aprendi eu,
o moço muit' aginna
chegou a el e lle deu
a carta que tiinna
e diss-ll': "Ai, sennor meu,
pola Santa Reynna,
meezỹa
na mia coita pon cedo."
E con medo
seu mal lle descobria.
Con seu ben ...
O Patriarcha sen al
lle disse: "Sei que andas
con mui gran coita mortal;
mas desto que demandas,
un hermitan sei atal
que vestiduras blandas
nen viandas
non usa terrẽaes,
senon taes
coma llas Deus envia.
Con seu ben ...
E acha-lo-ás, ben sey,
ena Negra Montanna;
mais atanto te direi
que non leves conpanna,
ca, per com' eu apres' ey,
nona quer, e sa manna
é estranna
d' outr' ome, e sa vida
mui conprida."
Soo, sen conpan[n]ia,

Con seu ben ...
O camynn' enton colleu
o moç', e gran jornada
pois cada dia prendeu,
que nunca folgou nada,
ata que ll' apareceu
a hermida sagrada
u morada
daquel religioso
omildoso
era, que Deus servia.
Con seu ben ...
O moç' ouve gran sabor
pois entrou na capela,
mas do hermitan mayor,
que viu dentr' en sa cela,
u ll' enton Nostro Sennor
deu en un' escudela
grand' e bela
dous pães ben do ceo,
so un veo
que a toda cobria.
Con seu ben ...
E o angeo de Deus
do ceo da altura
deceu ontr' os servos seus
en mui bela figura
e diss': "Ai, amigos meus,
porque vossa natura
non endura
muito fame nen sede,
dous tẽede
pães." E logo ss' ya.
Con seu ben ...
Pois comeron daquel pan,
o moço ssa fazenda
contou ao hermitan,
chorando sen contenda.
El diss': "A do bon talan
roga que te defenda
e comprenda
o demo e o dome
que non tome
a ti com' el querria.
Con seu ben ...
Ela seja teu solaz
ate ena mannãa
que direi eu, se lle praz,
missa pela luz chãa
e comungar-t-ei en paz,
e a ta alma sãa
e certãa
será de Parayso,
u á riso
sempre e alegria."
Con seu ben ...
O hermitan ant' a luz
as oras foi dizendo
daquel que morreu na cruz
por nos pẽas sofrendo.
menỹ' enton ll' aduz
seus livros mui correndo,
e tremendo
disse: "Missa dizede,
e valede-me,
ca tenpo seria."
Con seu ben ...
De Pascoa no mes d' abril
a missa começaron;
mai-lo demo mui sotil
el e os seus andaron
tant' a redor do covil,
que o moço fillaron
e levaron
da missa na segreda,
que mui queda
o hermitan dizia.
Con seu ben ...
Com' a estoria diz,
u diabres levavan
o moç' e como perdiz
assi o depenavan,
viron a Emperadriz
do ceo, que dultavan,
e leixavan
o moço e fugian,
ca sabian
que llo non leixaria.
Con seu ben ...
Pois que tolleu o donzel
a Virgen, com' oistes,
ao dem' e seu tropel
fezo fugir mui tristes:
mais o hermitan fiel
diss': Ai, Deus, consentistes
ou dormistes
u mi o moço prenderon
e tolleron
que ante mi siia?
Con seu ben ...
Como ome que sse dol,
chorand' e non riindo,
o hermitan come fol
s' ouv' a tornar pedindo
o moço; e en ssa prol
estando comedindo,
foi oyndo,
u a Paz acabara,
que ll' en crara
voz "amen" respondia.
Con seu ben ...
O hermitan enton pres
o moço pela mão,
que a Reynna cortes
lle dera livr' e são,
e diss-ll': "Amigo, ves:
eu te faço certão
ben de chão
que des oy mais es quito
do maldito
demo que te seguia."
Con seu ben ...