[Esta é dun menỹo de Alcaraz a que seu padre dera
hũa muleta, e morreu-lle; e encomendou-a a Santa Maria
de Salas, e levantou-sse sãa.]

A que faz o ome morto  resurgir sen nulla falla,
ben pode fazer que viva  outra morta animalla.
Desto mostrou un miragre  a Madre do Salvador,
mui grande, por un menỹo  que fillo dun lavrador
era; e poi-lo oyrdes,  averedes en sabor
e loaredes a Virgen  que sen[pre] por nos traballa.
A que faz o ome morto  resorgir sen nulla falla ...
Ao lavrador nacera  muleta, com' aprix eu,
en ssa casa, fremosỹa,  que log' a seu fillo deu,
e faagando-o muito,  dizendo: "Este don teu
seja daquesta muleta,  e dar-te-ll-ei org' e palla."
A que faz o ome morto  resorgir sen nulla falla ...
O moço creeu aquesto  e prougue-lle daquel don,
e penssou ben da muleta  quanto pude des enton,
mas hũa noite morreu-lle,  e por aquesta razon
levou o padre seu fillo  por non saber nemigalla
A que faz o ome morto  resorgir sen nulla falla ...
Ao ero u lavrava.  Mas la madre, que ficou
na casa, aquela mua  morta logo a fillou
e chamou un seu colaço  e esfola-la mandou,
cuidando aver do coiro  cinco soldos e mealla,
A que faz o ome morto  resorgir sen nulla falla ...
Eles en esto estando,  o lavrador foi chegar
do ero, e o menynno  viu ssa mua esfolar
e diss' a mui grandes vozes:  " Leixad' a mua estar,
ca eu a dei ja a Salas,  e ben tenno que me valla."
A que faz o ome morto  resorgir sen nulla falla ...
A muleta ja avia  ambo-los pees de tras
esfolados, e a madre  diss' a seu fillo : "Ben ás
sen de menỹo, que cousa  morta aa Virgen dás,
ca tant' é aquesto como  non lle dares nemigalla."
A que faz o ome morto  resorgir sen nulla falla ...
Por quanto ela dizia  o menyno non deu ren,
mas decingeu log' a cinta  e a mua mediu ben,
e fez estadal per ela que ardess' ant' a que ten
voz ante Deus dos culpados  e cono demo baralla.
A que faz o ome morto  resorgir sen nulla falla ...
O estadal enviado,  e a muleta viveo.
Quando' esto vio o menỹo,  gran prazer en recebeo
e deu-ll' enton que comesse,  e a muleta comeo,
loando todos a Virgen,  a que Deus deu avantalla
A que faz o ome morto  resorgir sen nulla falla ...
Sobre todos outros santos.  Poren roguemos-ll' atal
que nos guard' en este mundo  d' ocajon e d' outro mal
e que nos dé eno outro  a vida esperital,
e que brite o diabo,  que senpr'é nossa contralla.
a que faz o ome morto  resorgir sen nulla falla ...