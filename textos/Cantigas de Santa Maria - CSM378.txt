[[C]omo un ome bõo con sa moller que morava na colaçon
de San Salvador de Sevilla tiin[n]a ũa sa filla doente
pera morte, e jouve .III. dias que non falou; e prometérona
a Santa Maria do Porto, e guareçeu.]

Muito nos faz gran merçee  Deus Padre, Nostro Sennor,
u fez sa Madr' avogada  e seu Fillo Salvador.
Ca pois ela avogada  é e nossa razon ten,
non pod' al fazer seu Fillo  senon juygar-nos ben;
porend' estorvo do demo  nono tẽemos en ren,
macar s'el muito traballa  de nos seer destorvador.
Muito nos faz gran merçee  Deus Padre, Nostro Sennor ...
Ca nos torva na saude  fazendo-nos enfermar
creendo o seu consello  con que nos faz el pecar,
e faz mal aos meninos  polo seu poder mostrar
que á de ffazer nemiga;  ca dos maos é peor.
Muito nos faz gran merçee  Deus Padre, Nostro Sennor ...
Mais a nossa avogada,  que ten ben nossa razon,
roga por nos a seu Fillo  que nos de sa tentaçon
daquel astroso nos guarde  e nos livre d'ocajon
e que nos dia saude  cada que nos mester for.
Muito nos faz gran merçee  Deus Padre, Nostro Sennor ...
Onde daquest' en Sevilla  fez ela miragr' atal
qual vos ora contar quero;  e des que oyrdes qual
foi, por grande o terredes,  ca ela que pod' e val
mostrou y sa gran vertude,  ca sempre fez o mellor.
Muito nos faz gran merçee  Deus Padre, Nostro Sennor ...
E porend' atal miragre  é d'oyr, se vus prouguer,
que fezo Santa Maria do Porto, e quen quiser
sabe-lo, que en Sevilla  avẽo dũa moller
que era mui ben casada  con un ome mercador.
Muito nos faz gran merçee  Deus Padre, Nostro Sennor ...
Estes avian sa filla  que amavan mais c'a ssi,
a que pres enfermidade  tan grande, com' aprendi,
que per narizes e ollos  e da boca outrossi
deitava tanto de sangre,  que foi perder a coor.
Muito nos faz gran merçee  Deus Padre, Nostro Sennor ...
E [e]steve ben tres dias  e noytes que non falou;
e tẽendo-a por morta,  a mortalla lle mandou
tallar seu padr' e agynna  as candeas ar comprou.
Mais [un] seu conpadre logo  se fez seu consellador
Muito nos faz gran merçee  Deus Padre, Nostro Sennor ...
E disse: "Se vos fezerdes  o que vos quero dizer,
esta menyn' ao Porto  yde logo prometer
da Virgen Santa Maria,  e sse sãar, offreçer-lla
yde, e mantenente  perderá esta door.
Muito nos faz gran merçee  Deus Padre, Nostro Sennor ...
Ca eu mia moller tiinna  que ja queria transir,
mais pois lla ouv' outorgado,  Santa Maria guarir-a
fez; e poren vos rogo  que me queyrades oyr,
e prometede-ll' a filla,  e seede sabedor
Muito nos faz gran merçee  Deus Padre, Nostro Sennor ...
Que logo que offrecerdes,  que a menyna guarrá."
E eles lle prometeron  que a levassen alá
con sas offertas mui grandes;  e a moça log' acá
viveu e abriu os ollos  e catou enderredor.
Muito nos faz gran merçee  Deus Padre, Nostro Sennor ...
E pois pediu que comesse,  e deron-lle manamam
un ov' assado mui mole,  e comé-o con do pan.
E todos enton loaron  a Sennor do bon talan
dizend: "Bẽeyta sejas,  que dos teus es guardador."
Muito nos faz gran merçee  Deus Padre, Nostro Sennor ...
Enton a moça fillaron  e foron-sse dessa vez
dereitament' ao Porto  e passaron per Xerez;
e pois foron na ygreja  da Raynna de gran prez,
teveron y sas noveas  sempr' ant' o altar mayor.
Muito nos faz gran merçee  Deus Padre, Nostro Sennor ...