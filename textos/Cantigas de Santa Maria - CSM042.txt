[[E]sta é de como o [crerizon] meteu o anel eno dedo da omagen
de Santa Maria, e a omagen encolleu o dedo con el.]

A Virgen mui groriosa,
Reỹa espirital,
dos que ama é ceosa,
ca non quer que façan mal.
Dest' un miragre fremoso,  ond' averedes sabor,
vos direy, que fez a Virgen,  Madre de nostro Sennor,
per que tirou de gran falla  a un mui falss' amador,
que amỹude cambiava  seus amores dun en al.
A Virgen mui groriosa ...
Foi en terra d'Alemanna  que querian renovar
hũas gentes ssa eigreja,  e poren foran tirar
a Majestad' ende fora,  que estava no altar,
e posérona na porta  da praça, sso o portal.
A Virgen mui groriosa ...
En aquela praç' avia  un prado mui verd' assaz,
en que as gentes da terra  yan tẽer seu solaz
e jogavan à pelota,  que é jogo de que praz
muit' a omẽes mancebos  mais que outro jog' atal.
A Virgen mui groriosa ...
Sobr' aquest' hũa vegada  chegou y un gran tropel
de mancebos por jogaren  à pelot', e un donzel
andava y namorado,  e tragia seu anel
que ssa amiga lle dera,  que end' era natural.
A Virgen mui groriosa ...
Este donzel, con gran medo  de xe l' o anel torcer
quando feriss' a pelota,  foy buscar u o põer
podess'; e viu a omage  tan fremosa parecer,
e foi-llo meter no dedo,  dizend': "Oi mais non m'enchal
A Virgen mui groriosa ...
Daquela que eu amava,  ca eu ben o jur' a Deus
que nunca tan bela cousa  viron estes ollos meus
poren daqui adeante  serei eu dos servos teus,
e est' anel tan fremoso  ti dou porend' en sinal."
A Virgen mui groriosa ...
E os gẽollos ficados  ant' ela con devoçon,
dizendo "Ave Maria",  prometeu-lle log' enton
que des ali adeante  nunca no seu coraçon
outra moller ben quisesse  e que lle fosse leal.
A Virgen mui groriosa ...
Pois feit' ouve ssa promessa,  o donzel logo ss' ergeu,
e a omagen o dedo  cono anel encolleu;
e el, quando viu aquesto,  tan gran pavor lle creceu
que diss' a mui grandes vozes :  "Ay, Santa Maria, val!"
A Virgen mui groriosa ...
As gentes, quand' est' oyron,  correndo chegaron y
u o donzel braadava,  e el contou-lles des i
como vos ja dit' avemos;  e conssellaron-ll' assi
que orden logo fillasse  de monges de Claraval.
A Virgen mui groriosa ...
Que o fezesse cuidaron  logo todos dessa vez;
mas por consello do demo  ele d' outra guisa fez,
que o que el prometera  aa Virgen de gran prez,
assi llo desfez da mente  como desfaz agua sal.
A Virgen mui groriosa ...
E da Virgen groriosa  nunca depois se nenbrou,
mas da amiga primeira  outra vez sse namorou,
e per prazer dos parentes  logo con ela casou
e sabor do outro mundo  leixou polo terrẽal.
A Virgen mui groriosa ...
Poi-las vodas foron feitas  e o dia sse sayu,
deitou-ss' o noivo primeiro  e tan toste ss' adormyu;
e el dormindo, en sonnos  a Santa Maria vyu,
que o chamou mui sannuda:  "Ai, meu falss' e mentiral!
A Virgen mui groriosa ...
De mi porqué te partiste  e fuste fillar moller?
Mal te nenbrou a sortella  que me dést'; ond' á mester
que a leixes a te vaas  comigo a como quer,
se non, daqui adeante  averás coyta mortal."
A Virgen mui groriosa ...
Logo s' espertou o novio,  mas pero non se quis ir;
e a Virgen groriosa  fez-lo outra vez dormir,
que viu jazer ontr' a novia  e ssi pera os partir,
chamand' a el mui sannuda:  "Mao, falsso, desleal,
A Virgen mui groriosa ...
Ves? E porqué me leixaste  e sol vergonna non ás?
Mas se tu meu amor queres,  daqui te levantarás,
e vai-te comigo logo,  que non esperes a cras;
erge-te daqui correndo  e sal desta casa, sal!"
A Virgen mui groriosa ...
Enton ss' espertou o novio,  e desto tal medo pres
que ss' ergeu e foi ssa via,  que non chamou dous nen tres
omẽes que con el fossen;  e per montes mais dun mes
andou, e en un' hermida  se meteu cab' un pĩal.
A Virgen mui groriosa ...
E pois en toda ssa vida,  per com' eu escrit' achei,
serviu a Santa Maria,  Madre do [muit] alto [Rei,
que o levou pois conssigo],  per com' eu creo e sei,
deste mund' a Parayso,  o reino celestial.
A Virgen mui groriosa ...