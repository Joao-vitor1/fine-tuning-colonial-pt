[C]omo un ric-ome pidia un herdamento al Rey que lle avia a dar
por outro que lle fillara, e nono podia aver dele; e prometeu
algo a Santa Maria, e fez-llo aver logo mui bõo.

Verdad' éste a paravoa  que disse Rey Salamon
que dos reys as voontades  enas mãos de Deus son.
E ele assi as cambya  como lle ven a prazer,
ca segund' é Deus e omen  e Rey, pode-o fazer;
Deus porque á gran vertude,  e Rey por seu gran poder,
e ome porque á siso,  entendement' e razon.
Verdad' éste a paravoa  que disse Rey Salamon ...
E de tal razon com' esta  vos quero contar que fez
gran miragre a Santa Virgen  do Porto, cabe Xerez,
dum ric-ome que pedia  al Rey herdade ũa vez,
que de dar tẽudo ll' era,  mais dizia-lle de non.
Verdad' éste a paravoa  que disse Rey Salamon ...
E al Rey muit' afficava  que lla désse sen tardar;
mais al Rey non lle prazia,  ca lla ya demandar
en logares que ja dera,  que non podia tomar
sen fazer tort' e pecado.  Poren lle respos enton:
Verdad' éste a paravoa  que disse Rey Salamon ...
"Se queredes que vos herde,  de grado vos herdarey
ali u o fazer possa,  ca per ren non fillarey
cousa que eu dada aja;  mais tal logar buscarey
per que sejades herdado  mui ben e vos dé bon don."
Verdad' éste a paravoa  que disse Rey Salamon ...
Mentr' el Rey esto catava,  foy-sse-ll' alo[n]gand' assi
ao ric-om' este preyto,  que ouv' a morar ali
muit' e o seu despendendo;  e segundo que oý,
era Sevilla muy cara  de tod' a essa sazon,
Verdad' éste a paravoa  que disse Rey Salamon ...
U el Rey enton morava.  E porend' ameud' yr
avia muit' a ssa casa  o ric-om' e lle pedir
que lle déss' o herdamento,  e se non, que s' espedir
queria dele e ir-se  ao reyno d'Aragon.
Verdad' éste a paravoa  que disse Rey Salamon ...
Mais al Rey muito pesava  e tiinna-o por mal,
porque ele o criara  e era seu natural
e en Toledo casara  e leyxara y sinal
de fillos que lle naçeran.  E aquel ric-om' enton
Verdad' éste a paravoa  que disse Rey Salamon ...
Con gran coita que avia  quis al Rey entrar poren;
mais porque o non colleron,  acordou-ss' e fez bon sen,
e en terra os gẽollos  ficou e disse: "Per ren
non poss' estar que non faça  ora ũa oraçon
Verdad' éste a paravoa  que disse Rey Salamon ...
A[a] Virgen gloriosa,  u toda mesura jaz,
que ela na voontade  al Rey meta, se lle praz,
que dé aos monges canbio  por Alvaç[a]; e assaz
averei se me der esto,  e será bon gualardon.
Verdad' éste a paravoa  que disse Rey Salamon ...
E se m'aquesta merçee  Santa Maria fezer
do gran Port', eu lle prometo  que lle darey como quer
dez livras de bõa çera,  e fille-as quem quiser;
demais irei a ssa casa  e levarey meu bordon."
Verdad' éste a paravoa  que disse Rey Salamon ...
Mentr' a oraçon fazia  o ric-om', el Rey chamou
Don Manuel, seu irmão,  e con el se aconsellou
de l[l]e dar aquel meesmo  que o ric-om' enmentou
en sa oraçon, e disse  a un seu de criaçon:
Verdad' éste a paravoa  que disse Rey Salamon ...
"Vay e chama a Reimondo  de Rocaful, se non for
ydo." E el vẽo logo  e diz: "Que vos praz, Sennor?"
Diss' el Rey: "Eu dar-vos quero  Alvaça, que é mellor
pera vos ca outr' erdade,  ca val muit' e sen mixon."
Verdad' éste a paravoa  que disse Rey Salamon ...
Reymon, pois ll' el Rey diss' esto,  poren graças lle rendeu
e loores aa Virgen  do Porto, porque meteu
al Rey est' en voontade;  e o que ll' el prometeu
de çera, fez-llo dar logo,  chorando con devoçon.
Verdad' éste a paravoa  que disse Rey Salamon ...