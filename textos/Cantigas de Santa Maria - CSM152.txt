[Como ũu bon cavaleiro d' armas, pero que era luxurioso,
dezia sempr' "Ave Maria", e Santa Maria o fez en partir
per sa demostrança.]

Tantas nos mostra a Virgen  de mercees e d' amores
que per ren nunca devemos  seer maos pecadores.
E dest' un mui miragre  mostrou por un cavaleiro
que apost' e fremos' era  e ardid' e bon guerreiro;
mas era luxurioso  e soberv' e torticeiro,
e chẽo d' outros pecados  muitos, grandes e mẽores,
Tantas nos mostra a Virgen  de mercees e d' amores ...
Este per ren madodynnos  nen vesperas non oya,
nen outras oras nen missa;  pero a Santa Maria
fiava e muitas vezes  a saudaçon dizia
que ll' o Sant' Angeo disse,  de que somos sabedores.
Tantas nos mostra a Virgen  de mercees e d' amores ...
E un dia, u estava  cuidando en ssa fazenda
com' emenddass' en sa vida,  e avia gran contenda,
ca a alma conssellava  que fezesse dest' emenda,
mas a carne non queria  que leixasse seus sabores;
Tantas nos mostra a Virgen  de mercees e d' amores ...
El estand' en tal perfia,  pareceu-ll' a Groriosa
con hũa branqu' escudela  de prata, grand' e fremosa,
chẽa dun manjar mui jalne,  non de vida saborosa,
mas amarga, e sen esto  dava mui maos odores.
Tantas nos mostra a Virgen  de mercees e d' amores ...
U a viu o cavaleyro,  foi con medo [e]spantado
e preguntou-lle quen era.  Diss' ela: "Dar-ch-ei recado:
eu sõo Santa Maria,  e venno-te teu estado
mostrar per est' escudela,  porque leixes teus errores.
Tantas nos mostra a Virgen  de mercees e d' amores ...
[C]a ves, esta escudela  mostra-ti que es fremoso
e ás muitas bõas mannas;  mas peccador e lixoso
es na alma, poren cheiras  com' este manjar astroso,
per que yrás a inferno,  que é chẽo d' amargores."
Tantas nos mostra a Virgen  de mercees e d' amores ...
E pois ll' ouv' aquesto dito,  a Virgen logo foy ida;
e el dali adeante  enmendou tant' en sa vida,
per que quando do seu corpo  a ssa alma foy partida,
foi u viu a Virgen santa, que é Sennor das sennores.
Tantas nos mostra a Virgen  de mercees e d' amores ...