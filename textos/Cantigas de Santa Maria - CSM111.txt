[[E]sta é como un crerigo de missa que servia a Santa Maria
morreu no rio que ven por Paris; e a tercer dia rressocitó-o
Santa Maria e sacó-o do rio.]

En todo tempo faz ben
a Virgen que nos manten.
Non á temp' assinaado

por acorre-lo coitado
nen perdõa-lo culpado,
mais assi como ll' aven.
[E]n todo tempo faz ben ...
Dest' un miragre preçado
vos será per mi mostrado
que fez por un ordỹado
a mui comprida de sen.
En todo tempo faz ben ...
De missa o malfadado
era, mas por seu pecado
a lussuria tan deitado,
que non dava por al ren.
En todo tempo faz ben ...
E pero de mui bon grado
rezava muit' aficado
as oras da que Deus nado
foi por nos en Belleen.
En todo tempo faz ben ...
Hũa noit' o desguisado
foi fazer, e pois entrado
ouv' en [un] barqu' e passado
Sena, que por Paris ven.
En todo tempo faz ben ...
Pero non foi arribado,
ca o barco foi tornado
e el na agu' afogado
ante que chegass' aquen.
En todo tempo faz ben ...
El avia começado
madodỹos e rezado
un salm'; e logo fillado
foi do demo feramen.
En todo tempo faz ben ...
E pois foi apoderado
de ssa alma, muit' irado
foi ao fogo privado
pola y pẽar des en.
En todo tempo faz ben ...
Mais a Madre do onrrado
Jeso-Crist' a seu chamado
vẽo, e o denodado
demo logo fugiu en,
En todo tempo faz ben ...
U ela ressucitado
ouv' o morto e sacado
do rio, que ja buscado
fora daquend' e dalen.
En todo tempo faz ben ...
Quatro dias mergullado
jouvera e afondado;
mas enton dalá tirado
foi pola que sempre ten
En todo tempo faz ben ...
Seu acorr' aparellado
pola vale-lo menguado
d' ajuda. Poren loado
seja seu nome. Amen.
En todo tempo faz ben ...