[Este miragre fez Santa Maria em Cunnegro por un crerigo
que cantava mui ben as sas prosas a ssa loor, e prendérono
ereges e tallaron-ll' a lingua.]

A Madre do que de terra  primeir' ome foi fazer
ben pod' a lingua tallada  fazer que possa crecer.
Dest' un mui maravilloso
miragre vos contarey,
que fez, e mui piadoso,
a Madre do alto Rei
por un crerigo, que foran  a furt' ereges prender
porque de Santa Maria  sempr' ya loor dizer.
A Madre do que de terra  primeir' ome foi fazer...
Poilo ouveron fillado,
quisérano y matar;
mais, polo fazer penado
viver, foron-lle a ta[l]lar
a lingua ben na garganta,  cuidando-[o] cofonder,
porque nunca mais da Virgen  fosse loor compõer.
A Madre do que de terra  primeir' ome foi fazer...
Poi que ll'a lingua tallaron,
leixárono assi yr;
e mui mal lle per jogaron,
ca non podia pedir
nen cantar como cantara  da que Deus quiso nacer
por nos; e con esta coita  cuidava o sen prender.
A Madre do que de terra  primeir' ome foi fazer...
E o que mais grave ll' era,
que quando oya son
dizer dos que el dissera,
quebrava-ll' o coraçon
porque non podia nada  cantar, ond[e], gran prazer
ouvera muitas vegadas,  e fillava-ss' a gemer.
A Madre do que de terra |primeir' ome foi fazer...
El cuitad' assi andando,
un dia foi que chegou
a Cunnegro, e entrando
na eigreja, ascuitou
e oyu como cantavan  vesperas a gran lezer
da Virgen Santa Reỹna;  e quis con eles erger
A Madre do que de terra  primeir' ome foi fazer...
Sa voz, e ssa vontade
e ssa punna y meteu.
E log' a da gran bondade
fez que lingua lle naceu
toda nova e comprida,  qual ante soy' aver;
assi esta Virgen Madre  lle foi conprir seu querer.
A Madre do que de terra  primeir' ome foi fazer...
Esto viron muitas gentes
que estavan enton y,
e meteron mui ben mentes
no miragre, com' oý;
e a Virgen poren todos  fillaron-s' a bẽeizer,
e o crerigo na orden  dos monges se foi meter.
A Madre do que de terra  primeir' ome foi fazer...