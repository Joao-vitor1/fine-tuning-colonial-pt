Esta é a primeyra, da Nacença de Santa Maria, que cae no mes
de Setembro; e começa assi:

Bẽeyto foi o dia  e benaventurada
a ora que a Virgen,  Madre de Deus foi nada.
E daquesta naçença  falou muit' Ysaya,
e prophetando disse  que arvor sayria
ben de rayz de Jesse,  e que tal fror faria
que do Sant' Espirito  de Deus fosse morada.
Bẽeyto foi o dia  e benaventurada ...
Outros prophetas muitos  daquesto profetaron,
e os Evangelistas  desta Sennor falaron
com' era de gran guisa,  e dos Reys ar contaron
do linag' onde viynna  esta Sennor onrrada.
Bẽeyto foi o dia  e benaventurada ...
Mas pero de seu padre,  que Joachin chamado
foi, e sa madre Anna,  direi-vos seu estado:
quanto no mundo ouveron  partiron per recado
que de quanto avian  non lles ficava nada.
Bẽeyto foi o dia  e benaventurada ...
Ca Joachin e Anna  tal acordo preseron,
que fezeron tres partes  de quant' aver ouveron
a hũa pera pobres,  a outra reteveron
pera ssi, a terçeyra  ao templ' era dada.
Bẽeyto foi o dia  e benaventurada ...
[E]nquant' esta companna  santa assi obrava,
Deus toda-las sas cousas  dous tant' acreçentava;
mais non lles dava fillo,  por que coitad' andava
muit' end' ele; mas ela  era en mais coitada,
Bẽeyto foi o dia  e benaventurada ...
Porque os rezõavan  por malditos as gentes.
E poren fillou ele  offertas e presentes
que levass' ao templo  con outros seus parentes;
mas Ruben e Symeon  vedaron-ll' a entrada,
Bẽeito foi o dia  e benaventurada ...
Que lle disseron logo:  "D'aqui entrar es quito,
Joachin, poren vay-te,  pois de Deus es maldito,
que te non quis dar fillo,  ca assi é escrito;
porend' entrar non deves  en casa tan sagrada."
Bẽeito foi o dia  e benaventurada ...
El ouve dest' enbargo  e vergonna tamanna,
que non foi a ssa casa,  nen-no viu sa companna;
mais fillou seus gãados  e foi-ss' aa montanna,
assi que por gran tenpo  non fez ali tornada.
Bẽeito foi o dia  e benaventurada ...
Anna, quando viu esto,  ouvo tan gran despeito
que con coita chorando  se deitou en seu leito
e de grado morrera;  mas non ll'ouve proveito,
ca Deus pera gran cousa  xa tiinna guardada.
Bẽeito foi o dia  e benaventurada ...
E ali u jazia  gemend' e sospirando
e sa desaventura  a Deus muit' ementando
de que era sen fillos  de Joachin, chorando,
quis Deus que do seu angeo  foss' ela confortada.
Bẽeito foi o dia  e benaventurada ...
E disse-lle: "Non temas,  Anna, ca Deus oyda
a ta oraçon ouve;  e poren sen falida
de teu marido filla  averás, que comprida
será de todos bẽes  mais d'outra e preçada."
Bẽeito foi o dia  e benaventurada ...
E pois ll' est' ouve dito,  foi-ss' o angeo logo
a Joachin, que era  metudo no meogo
dũas grandes montannas,  e disse-l[l]' : "Eu te rogo
que tornes a ta casa  logo sen alongada."
Bẽeito foi o dia  e benaventurada ...
El, cuidando que era  ome, respos-ll' atanto:
"Com' irei a mia terra  u reçebi quebranto
grand' entre meus vezinnos,  que eu, palo Deus santo,
quisera que a testa  me fosse ante tallada?
Bẽeito foi o dia  e benaventurada ...
Ca à porta do templo  disseron-mi os porteiros,
pois non avia fillos  como meus co[m]panneiros,
non entraria dentro,  nen aves nen cordeiros
nen ren de mia offerta  non seria fillada.
Bẽeito foi o dia  e benaventurada ...
E por esta vergonna  e por este dẽosto
fogi a esta terra,  e ei ja assi posto
que nunca alá torne;  e eno mes d'agosto
averá ben seis meses  que fiz aqui estada
Bẽeito foi o dia  e benaventurada ...
Entr' aquestas montannas,  que é terra esquiva,
con estes meus gãados;  ca mais me val que viva
en logar apartado,  que vida mui cativa
fazer entre mias gentes,  vergonnos' e viltada."
Bẽeito foi o dia  e benaventurada ...
O angeo lle disse:  "Eu soon mandadeiro
a ti de Deus do çeo  por te fazer certeiro
que de ta moller Anna  averás tal erdeiro
per que toda a terra  será enlumẽada.
Bẽeito foi o dia  e benaventurada ...
E se esto que digo  tẽes por maravilla,
certãamente cree  que te dará Deus filla,
que o que perdeu Eva  per sa gran pecadilla
cobrar-ss-á per aquesta,  que será avogada
Bẽeito foi o dia  e benaventurada ...
Entre Deus e as gentes  que foren pecadores.
Poren vay-te ta via  e leixa teus pastores
que guarden teus gãados;  ca muito son mayores
de Deus as sas merçees,  ca ren que foss' osmada."
Bẽeito foi o dia  e benaventurada ...
Quando Joachin esto  oyu, log' esmorido
caeu e jouv' en terra  fora de seu sentido,
atães que o angeo  foi dali partido,
que seus omens o foron  erger sen detardada
Bẽeito foi o dia  e benaventurada ...
E que lle preguntaron  logo o que ouvera,
que tal peça en terra  esmorido jouvera.
E el contou-lles quant' o  angeo lle dissera;
e eles lle disseron:  "De vos ir é guisada
Bẽeito foi o dia  e benaventurada ...
Cousa, e non passedes  de Deus seu mandamento,
e id' a vossa casa  logo sen tardamento;
ca se o non fezerdes,  quiçay por escarmento
vos dará Deus tal morte  que será mui sõada."
Bẽeito foi o dia  e benaventurada ...
Tanto ll'esto mostraron  e per tantas razões,
que lles respos chorando:  "Pois que vos praz, varões,
farei vosso consello;  mais, por Deus, compan[n]ões,
guardade-mi os gãados  en aquesta mallada."
Bẽeito foi o dia  e benaventurada ...
E pois lles esto disse,  meteu-sse aa carreira
por s'ir pera sa casa  veer sa compan[n]eyra,
que o bẽeyto angeo  fezera [ja] certeira
que Joachin verria  pela porta dourada,
Bẽeito foi o dia  e benaventurada ...
E que a el saysse  reçebe-lo agin[n]a;
ca Deus enas sas coitas  porria meezinna
e lle daria filla  dele tal que Reynna
seria deste mundo  e dos çeos chamada.
Bẽeito foi o dia  e benaventurada ...
Quan' aquest' oyu Anna,  que jazia gemendo
e sospirand' ergeu-sse  e foi alá correndo,
e levou seus parentes  sigo, com' eu aprendo,
ben como se ouvess' a  casar outra vegada.
Bẽeito foi o dia  e benaventurada ...
E pois viu seu marido,  obridou seus pesares
e con muitas saudes  e muitos abraçares
o acolleu mui leda,  e pois muitos manjares
lle guisou, e sa casa  muy ben encortynnada,
Bẽeito foi o dia  e benaventurada ...
Na qual aquela noite,  est' é cousa sabuda,
foi na bẽeita Anna,  a Virgen conçebuda,
a que pelos prophetas  nos fora prometuda
ante que esto fosse  mui gran sazon passada.
Bẽeito foi o dia  e benaventurada ...
E logo que foi viva  no corpo de sa madre,
foi quita do pecado  que Adan, nosso padre,
fezera per consello  daquel que, pero ladre
por nos levar consigo,  a porta ll' é serrada
Bẽeito foi o dia  e benaventurada ...
Do inferno. Ca esta  lle pos a serradura
e abriu parayso,  que per malaventura
serrou nossa madr' Eva,  que con mui gran loucura
comeu daquela fruita  que Deus ll'ouve vedada.
Bẽeito foi o dia  e benaventurada ...