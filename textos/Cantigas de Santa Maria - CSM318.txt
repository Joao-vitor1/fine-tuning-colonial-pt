[Como Santa Maria sse vingou do crerigo
que furtou a prata da cruz.]

Quen a Deus e a ssa Madre  escarn[n]o fazer quiser,
muito será gran dereito  se ll' ende pois mal vẽer.
E desto, se m'ascuitardes,  vos direi, per com' oý,
un miragre mui fremoso,  e creo que foi assi;
que fez a que do lin[n]age  deceu do bon Rei Davi,
e tal miragre com' este  de contar é u xe quer.
Quen a Deus e a sa Madre  escarnno fazer quiser ...
En Fita conteceu esto,  en hũa vila que jaz
eno reino de Toledo,  e é logar fort' assaz,
ena eigreja da Madre  de Deus, a que muito praz
con nosso ben e acorre-  nos cada u é mester.
Quen a Deus e a sa Madre  escarnno fazer quiser ...
Ali un crerig' avia  de missa, que devoçon
mostrav' acá aa gente,  mais non era assi, non;
e bõa paravl' avia,  mas dentro no coraçon
en com' era de mal chẽo  vos direi, se vos prouguer.
Quen a Deus e a sa Madre  escarnno fazer quiser ...
Este cada que podia  mui de grad' ya furtar;
e furtou na sa eigreja,  per com' eu oý contar,
hũa cruz grande coberta  de prata e esfolar -
a foi toda, e a prata  deu a hũa sa moller.
Quen a Deus e a sa Madre  escarnno fazer quiser ...
Outro dia à eigreja  foi, como soya yr,
e mostrou a cruz a todos  chorando, e enfengir -
se foi que ren non sabia  daquel feit' e a mentir
se fillou, dizendo muito:  "Om' ou moller que souber
Quen a Deus e a sa Madre  escarnno fazer quiser ...
De como foi este feito  e o non diz, dé-lle Deus
compridamente sa yra,  e perça lume dos seus
ollos". E diss': "Ai, bẽeita  Virgen, dos miragres teus
mostra sobre quen tal feito  fez; e o que non disser
Quen a Deus e a sa Madre  escarnno fazer quiser ...
"Pater nostro" por aquesto,  Deus lo cofonda poren".
E poi-lo todos disseron,  a que o mundo manten
o cegou d'ambo-los ollos  que deles sol non viu ren,
nen ar valer non lle pode  fisica de Monpisler.
Quen a Deus e a sa Madre  escarnno fazer quiser ...
E outra lijon mui forte  sen esto lle conteceu:
que se lle fez atan grande  o nariz, que lle deceu
sobre la boca, e d'ambas  partes tanto s'estendeu
que chegou aas orellas.  E quen verdade quiser
Quen a Deus e a sa Madre  escarnno fazer quiser ...
Dizer: per ren non podia  pouco nen muito comer,
se ant' aquel nariz todo  non ll' alçassen, nen bever;
e mil vezes eno dia  desejava de morrer.
Poren tenno por mui louco  que desto graças non der
Quen a Deus e a sa Madre  escarnno fazer quiser ...
Aa Virgen groriosa,  Reynna esperital,
que non quis matar aqueste,  mas pose-lle tal sinal
por que quantos lo pois vissen  leixassen de fazer mal;
e dereit' é que tal aja  quena en pouco tever.
Quen a Deus e a sa Madre  escarnno fazer quiser ...