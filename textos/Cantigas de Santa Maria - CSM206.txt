[Como o papa Leon cortou sa mão, porque era tentado d' amor
dũa moller que lla beijara, e pois sãó-o Santa Maria.]

Quen souber Santa Maria  ben de coraçon amar,
pero o tent' o diabo,  nunca o fará errar.
E daquesto un miragre  conteo, non á gran sazon,
dun Papa que ouv' en Roma,  que nom' avia Leon,
e que punnou o diabo  de meter en tentaçon,
porque en Santa Maria  era todo seu cuidar.
Quen souber Santa Maria  ben de coraçon amar ...
Porque era Padre Santo,  o diabo traballou
pero como o enganasse;  e tanto pos el andou
que por mui gran fremosura  de moller o enganou,
que ll' amostrou u sa missa  dizia sobr' un altar.
Quen souber Santa Maria  ben de coraçon amar ...
El a dona mais fremosa  d' outra ren viu e meteo
mentes enas suas feituras,  ca o demo o venceo;
e depois do Avangeo  ssa offerta ll' ofereo
e dona e en gẽollos  lle foi a mão beijar.
Quen souber Santa Maria  ben de coraçon amar ...
Pois que lle beijou a mão,  ouv' el tal coita des y
que nunca ar parou mentes  ena missa, nen de ssi
non sabia que fezesse,  e disso: "Mal dia vi
beldade daquesta dona,  que me fez Deus obridar
Quen souber Santa Maria  ben de coraçon amar ...
Des que me beijou a mão,  ca de mi parte non sei;
e porque me deste beijo  ora tan muito paguei,
e mia mão por aquesto  cona outra cortarei."
E fillou log' un cuitelo  e foi a mão cortar.
Quen souber Santa Maria  ben de coraçon amar ...
O poboo parou mentes  que foss' u soya yr
preegar e dizer missa;  e poi-lo viron partir
de preegar enas festas  e de cantar, referir-llo
foron muito as gentes  e porend' en el travar.
Quen souber Santa Maria  ben de coraçon amar ...
Pois que ouv' a mão corta,  non podia ja dizer
missa de Santa Maria  e fillou-ss' end' a doer,
e de coraçon rogou-a  que lle déss' algun poder,
per que ja quando podesse  a sua missa cantar.
Quen souber Santa Maria  ben de coraçon amar ...
E pois viu Santa Maria  que avia tal sabor
de a servir, seu enguento  aduss' a bõa Sennor
e untou-lle ben a chaga,  e perdeu log' a door,
e pose-ll' a sua mão  ben firme en seu logar.
Quen souber Santa Maria  ben de coraçon amar ...
E tan toste foi guarido  da mão, apost' e ben,
pola Virgen groriosa,  Madre do que nos manten;
e contou est' aas gentes,  que lles non leixou en ren,
e porque o mais crevessen,  foi-lles a mão mostrar.
Quen souber Santa Maria  ben de coraçon amar ...