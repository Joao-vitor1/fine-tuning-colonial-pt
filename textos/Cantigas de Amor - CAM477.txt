Sennor fremosa, pois que Deus non quer,
nen mia ventura, que vos eu veer
possa, convenm' ogemais a soffrer
todas las coitas que soffrer poder
por vós; e quero ia sempre coidar
en qual vus vi, e tal vus deseiar
tódolos días que eu viver.

¡E morte assí venna quando veer!
ca deseios non ey eu de perder
da mansedume e do bon parecer
e da bondade, se eu ben fezer,
que en vós á; mais quer' a Deus rogar
que me leixe meu temp' assí passar,
deseiando qual vos vi, soffrer,

Ca en deseios é todo meu ben.
E dizen outros que an mal señor
deseiando; mais eu fill' y sabor,
ca deseio qual vus vi, e por én
vivo, ca senpre cuid' en qual vos vi,
e atal vos deseiei des alí
e deseiarei mentr' eu vivo for,

Ca sen deseios nunca eu vi quen
podess' aver tan verdadeir' amor
como og' eu ey, nen fosse sofredor
do que eu soffr', e esto me mantén:
grandes deseios que ei. E assí
quero viver, e o que for de mi
seia, ca esto tenn' eu por mellor:

Deseiar sempre ca des que non vi
vós, non vivera ren do que viví
se non coidando en qual vos vi, señor.


 