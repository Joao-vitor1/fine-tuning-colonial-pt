Se eu ousass' a Mayor Gil dizer
como lh' eu quero ben, des que a vi,
meu ben seria dizer-lh' o assi;
mais non lh' o digo, ca non ei poder
de lhe falar en quanto mal me ven,
e quantas coitas, querendo-lhe ben.

Como lh' eu quero ben de coraçon,
se lh' o dissesse, ben seria ja;
mais porque sei que mi-o estranhará,
sol non lh' o digo, ca non ei sazon
de lhe falar en quanto mal me ven,
e quantas coitas, querendo-lhe ben.

Se lh' eu dissess', en qual coita d' amor
por ela viv' e quant' afan eu ei,
meu ben seria; mais non lh' o direi
per nulha guisa, ca ei gran pavor
de lhe falar en quanto mal me ven
e quantas coitas, querendo-lhe ben.

Mais de tod' esto non lhe digu' eu ren,
nen lh' o direi, ca lhe pesará én.



 