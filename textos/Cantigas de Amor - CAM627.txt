D' este mundo outro ben non querria
-por quantas coitas me Deus faz soffrer-
que mia senhor do mui bon parecer
que soubess' eu ben que entendia
como og' eu moir', e non lh' o dizer eu,
nen outre por min, mais ela de seu
sen o entender como seria.

E se eu est' ouvesse, averia
o mais de ben que eu querri' aver:
sabê'-lo ela ben, sen lh' o dizer
eu! E non attendess' aquel dia
que eu attend', ond' ei mui gran pavor,
de lhe dizer: "por vos moiro, senhor",
ca sei que por meu mal lh' o diria.

Ca senhor ei que m' estranharia
tanto que nunc' averia poder
de lh' ar falar, nen sol de a veer.
E mal me vai, mais peor m' iria.
E por esto querria eu assi
que o soubesse ela, mais non per mi,
e soubess' eu ben que o sabia.

E rog' a Deus e sancta Maria,
que lhe fezeron muito ben aver,
que ben assi lh' o façan entender.
E con tod est' ainda seria
en gran pavor de m' estranhar por én.
E par Deus, ar jurar-lh'-ia mui ben
que nulha culpa i non avia

De m' entender ¡assi Deus mi perdon!
nen o gran ben que lh' eu quer': e enton
con dereito non se queixaria.



 