[Como Santa Maria defendeu un cavaleiro que se colleu
a hũa eigreja sua dũus cavaleiros que o querian matar.]

Os que bõa morte morren  e son quitos de peccados,
son con Deus e con ssa Madr' e  senpre fazen seus mandados
Desto direi un miragre  que mostrou Santa Maria
por un mui bon cavaleiro,  que en ela ben creya
e a que seus ẽemigos  quiseron matar un dia,
se ll' ela 'nton non valesse,  que val sempr' aos coitados.
Os que bõa morte morren  e son quitos de peccados ...
El muit' omeziad' era  e senpr' apos el andavan
aqueles seus ẽemigos,  porque mata-lo cuidavan;
mas un dia que o soo  eno camỹo achavan,
a el correr-se leixaron,  dando mui grandes braados,
Os que bõa morte morren  e son quitos de peccados ...
Dizendo-lle: "Morredes."  Mas el nonos asperava,
ca tragia bon cavalo  que o deles alongava;
e log' a hũa hermida  foi da Virgen, u entrava,
que é cabo Pena-Cova,  u jazian soterrados
Os que bõa morte morren  e son quitos de peccados ...
Omees bõos do tempo  que sse perdera a terra,
que os mouros gannaran,  e os mataran na guerra.
E ali Santa Maria  o amparou, que non erra,
en com' agor' oyredes,  se esteverdes calados.
Os que bõa morte morren  e son quitos de peccados ...
Ele de Santo Domingo de Silos enton sayra,
e quando foi na carreyra  e, como vos dixe, vira
seus ẽemigos pos ele  vĩir e que lles fugira,
entrou naquela ermida  dizendo: "Os meus pecados,
Os que bõa morte morren  e son quitos de peccados ...
Madre de Deus, son tan muitos  que, se me non perdõares
tu que o [ben] fazer podes,  ou sse me non anparares
destes que me matar queren,  par Deus, muitos de pesares
te farán os malcreentes  que andan desesperados."
Os que bõa morte morren  e son quitos de peccados ...
Enquant' el esto dizia,  os cavaleiros mui toste
chegaron polo mataren;  mas viron estar grand' oste
ant' a porta da eigreja,  que era en un recoste,
e tod' aquel logar chẽo  era d' omees armados
Os que bõa morte morren  e son quitos de peccados ...
Que llo defender querian,  se ss' eles a el chegassen.
E quand' eles esto viron,  med, ouveron que ss' achassen
mal de Deus e de sa Madre  se y mais fazer provassen,
e afastaron-s' afora,  ca foron muit' espantados.
Os que bõa morte morren  e son quitos de peccados ...
Ca ben viron que aqueles  que o ajudar vẽeran,
en como toste chegaron,  que deste mundo non eran;
e porende repentidos  foron de quanto fezeran
e perdõaron-lle logo,  e foron del perdõados,
Os que bõa morte morren  e son quitos de peccados ...
E dess huun se tornaron.  E pois as gentes souberon
da terra este miragre,  mui gran prazer end' ouveron;
e todos comũalmente  a Santa Maria deron
loores, porque son senpre  os seus por ela guardados.
Os que bõa morte morren  e son quitos de peccados ...