[Como Santa Maria ressucitou ũu menynno en Coira,
hũa aldea que é preto de Sevilla.]

Ontre toda-las vertudes  que aa Virgen son dadas,
é de guardar ben as cousas  que lle son acomendadas.
Ca ela, que é guardada,  pode guardar sen contenda
ben o que ll' a guardar deren  e tẽer en sa comenda.
E porend' un gran miragre  direi, se Deus me defenda,
que fez esta que ja outros  á feitos muitas vegadas.
Ontre toda-las vertudes  que aa Virgen son dadas ...
En Coira, cabo Sevilla,  foi este miragre feyto
no tempo que Aboyuçef  passou ben pelo estreito
d'Algizira e a terra  de Sevilla tod' a eito
correu, e muitas aldeas  foron dos mouros queimadas.
Ontre toda-las vertudes  que aa Virgen son dadas ...
Ali era un bon ome  que un filynno avia
pequeno, que tant' amava  com' a vida que vivia;
a este deu hũa fever  e foi mort' a terçer dia.
O padre, con coita dele,  en sas faces deu palmadas
Ontre toda-las vertudes  que aa Virgen son dadas ...
E depenou seus cabelos  e fez por ele gran doo
dizendo: "Ai eu, meu fillo,  como fico de ti soo;
quisera eu que tu visses  min com' eu vi teu avoo,
meu padre, que me fazia  muitas mercees grãadas".
Ontre toda-las vertudes  que aa Virgen son dadas ...
E el aquesto dizendo,  os mouros logo deitaron
sas algaras e correron  e roubaron quant' acharon;
e os de Coira correndo  todo o logar leixaron
e fugiron, e ficaron  as casas desamparadas.
Ontre toda-las vertudes  que aa Virgen son dadas ...
Aquel ome que seu fillo  pera soterrar estava,
quando viu correr a vila,  o fillo desamparava
e aa Virgen bẽeita  logo o acomendava
e todo quant' el avia  chorando a saluçadas.
Ontre toda-las vertudes  que aa Virgen son dadas ...
Foi-ss' o ome; e os mouros  tod' aquel logar correron,
mais na casa daquest' ome  non entraron nen tangeron;
e pero todo-los outros  quant' avian y perderon,
non perdeu o ome bõo  valor de tres dỹeiradas.
Ontre toda-las vertudes  que aa Virgen son dadas ...
Ca log' en aquela casa  entrou a Sennor conprida
de todo ben, e tan toste  deu ao minynno vida
e guardou as outras cousas,  que non achou pois falida
o 'me de ren en sa casa,  nen sol as portas britadas.
Ontre toda-las vertudes  que aa Virgen son dadas ...
E achou seu fillo vivo  e preguntou-lle que era,
ond' e como resorgira,  ca por morto o tevera;
e el lle disse que hũa  dona con el estedera
que o guardara dos mouros;  e sas cousas ben guardadas
Ontre toda-las vertudes  que aa Virgen son dadas ...
Foran, que sol non tangeran  en elas, nen niun dano
fezeran nen eno leito  nen na mesa nen no scano.
Quand' est' oyu o bon ome,  com' era mui sen engano,
foi chamar a seus vezỹos;  e pois lles ouve mostradas
Ontre toda-las vertudes  que aa Virgen son dadas ...
Todas estas maravillas,  loores porende deron
aa Virgen groriosa;  e a quantos llo disseron
bẽeizeron o seu nome  e gran festa lle fezeron,
e ouv' y con alegria  muitas lagrimas choradas.
Ontre toda-las vertudes  que aa Virgen son dadas ...