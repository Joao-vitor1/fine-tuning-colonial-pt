[[C]omo hũu clerigo ena missa consomiu hũa aranna que lle caeu
no calez, e andava-lle ontr' o coiro e a carne viva,
e fez Santa [Maria] que lle saysse pela unna.]

Muito bon miragr' a Virgen  faz estranno e fremoso,
porque a verdad' entenda  o neicio perfioso.
E daquest' un gran miragre  vos será per mi contado,
e d'oir maravilloso,  pois oyde-o de grado,
que mostrou a Santa Virgen,  de que Deus por nos foi nado,
dentro en Cidad-Rodrigo.  E é mui maravilloso
Muito bon miragr' a Virgen  faz estranno e fremoso ...
Ontr' os outros oystes,  e tenn' eu que atal éste
o que vos contarei ora  que avẽo a un preste
que dizia senpre missa  da Madre do Rei Celeste;
e porque a ben cantava,  era en mui desejoso
Muito bon miragr' a Virgen  faz estranno e fremoso ...
O poblo de lla oyren.  Mas un dia, sen falida,
ena gran festa d'Agosto,  desta Sennor mui conprida
estava cantando missa;  e pois ouve consomida
a Osti', ar quis o Sangui  consomir do glorioso
Muito bon miragr' a Virgen  faz estranno e fremoso ...
Jhesu-Crist'. E viu no caliz  jazer hũa grand' aranna
dentro no Sangui nadando,  e teve-o por estranna
cousa; mais mui grand' esforço  fillou, a foro d'Espanna,
e de consomir-lo todo  non vos foi mui vagaroso.
Muito bon miragr' a Virgen  faz estranno e fremoso ...
E pois aquest' ouve feito,  non quis que ll' enpeecesse
Deus o poçon da aranna  nen lle no corpo morresse;
e pero andava viva,  non ar quis que o mordesse,
mas ontr' o coir' e carn' ya  aquel bestigo astroso.
Muito bon miragr' a Virgen  faz estranno e fremoso ...
E andava muit' agynna  pelo corp' e non fazia
door nen mal, por vertude  da Virgen Santa Maria;
e se ss' ao sol parava,  log' a aranna viya,
e mostrando-a a todos  dizend': "O Rei piadoso
Muito bon miragr' a Virgen  faz estranno e fremoso ...
Quis que polos meus pecados  aqueste marteir' ouvesse;
poren rogo aa Virgen  que se a ela prouguesse,
que rogas[s]' ao seu Fillo  que cedo mi a morte désse
ou me tolles[s]' esta coita,  ca ben é en poderoso."
Muito bon miragr' a Virgen  faz estranno e fremoso ...
Esta aranna andando  per cima do espĩaço
e depois pelos costados  e en dereito do baço,
des y ya-ll' aos peitos  e sol non leixava braço
per que assi non andasse;  e o corpo mui veloso
Muito bon miragr' a Virgen  faz estranno e fremoso ...
Avia esta aranna.  E un dia, el estando
ao sol, ora de nõa,  foi-ll' o braç' escaentando,
e el a coçar fillou-ss' e  non catou al senon quando
lle sayu per so a unlla  aquel poçon tan lixoso.
Muito bon miragr' a Virgen  faz estranno e fremoso ...
E tan toste que sayda  foi, o crerigo fillou-a
e fez logo dela poos  e en sa bolssa guardo[u]-a;
e quando disse sa missa,  consumiu-a e passou-a,
e disse que lle soubera  a manjar mui saboroso.
Muito bon miragr' a Virgen  faz estranno e fremoso ...
As gentes que y estavan,  quand' ouveron esto visto,
loaron muito a Madre  do Santo Rei Jesu Cristo;
e des ali adeante  foi o crerigo por isto
mui mais na fe confirmado,  e non foi luxurioso.
Muito bon miragr' a Virgen  faz estranno e fremoso ...