  Enno nome de Deus, amẽ. Sabeam quantos esta carta de testamento viren commo eu Johan Rodrigues, archediago de Daçon enna igleia cathedral de Santa Maria de Lugo et vigario gẽeral enno spiritual et temporal enna igleia et obispado de Lugo porlo moyto onrrado padre et   señor don frey Johan Enriquiz, meestro en santa theolosia porla graça de Deus e da santa igleia de Roma obispo de Lugo, seendo fraquo et jazendo doente de doença natural do corpo, pero cõ todo meu siso et en[ten]demento conprido qual Deus teuo por ben de me dar, asy ordeno de mjñas cousas   et bẽes et faço meu testamento que valla et seja valiosso despoys de miña morte para senpre: primeyramente mando mjña alma a meu señor Ihesu Christo, Deus Padre et Fillo et Spiritu Santo, tres personas en hũa essençia deujnal, et rogolle perla morte et pasion que el tomou enna verdadeyra cruz para   saluar a mj̃ et a todo ho ljnageen humanal que me perdoen; et roguo aa Virgen Santa Maria, sua madre, abogada dos pecadores, cõ toda a corte çelestial que lle rogue por mj̃ que me queyra perdoar; et mãdo meu corpo sepultar dentro enna dita igleia cathedral de Santa Maria de Lugo, ante ho altar que eu fige   de Santa Agata entre medias de duas sepulturas que y gaaney porlo qual et por serujço de Deus et da Virgẽe Maria et de todos los Santos da corte çelestial; mãdey et mando as mjñas duas casas que son enna vila de Ponferrada que estan en par de Santa Maria da dita bila de Ponferrada junto cabo ao [...]ria   porlas quaes cassas o cabidoo da dita igleia de Lugo me ha de faser de cada anno para senpre ja mays hũa prosisson en dia de Santa Agata cada anno de que an de auer des et seys mrs de moneda bella cada anno por cada proçisson; et en outro dia de Santa Agata seguente me an de diser hũa missa  cantada enno altar mayor et an de seyr todo o cabidoo sobre mj̃ a diser hũ responsso perla manãa aa sayda da dita missa et outro aa bespera cõ canpãas tangidas et logo en outro dia seguente que eso meesmo me digan enno dito altar mayor outra missa cantada; et sayan diser o dito   responsso aa noyte et aa manãa por mj̃ et por Sancha Gomes, mjña tia, et por Costança Afonsso et por Ysabel et por aqueles a que eu sõo tiudo et obligado; et todo quanto mays renderen as ditas casas que sejan dos anjuersarios et de aqueles que aly foren a diser as ditas missas et   responssos et proçisson. Et mãdo que as ditas casas que fiquen libres, quitas et desenbargadas de aqui en diante para senpre ao dito cabidoo et anjuersarios para faser perlo que elas renderen todo o sobre dito. Et mãdo que aquel dia que me finar que me tenã fasta outro dia et me fagan as bigilias   et exsequitas et onras que mellor poderen et lles Deus der de graça segundo que perteesçe a meu estado et me enterren en hũ atoude. Item mãdo que venã os frayres de San Domj̃go et de San Françisco diser sobre mj̃ senllas vigilias o dia que me eu finar et en outro dia quando   me enterraren que digan senllas missas cantadas et seus responssos et me digan aa noyte outras senllas vegilias et venã sobre mj̃ todo ho oytaual aa noyte et aa manãa diser senllos responsos; et eso meesmo que me digan enno mosteyro nouo outra   missa cantada aquel dia que me sepultaren & lles den por seu traballo aquelo que for rasonable. Item mando que me diga o cabidoo da dita igleia todo ho oytaual cada dia aas veesperas hũa vigilia et lles den de beber et mays des mrs de moneda bella por cada vigilia. Item mãdo   que o dia que me sepultaren ou en outro dia que me façan diser missas porla mjña alma et das ditas Sancha Gomes et Costança Afonso et Ysabel et de aqueles a quen eu et elas somos tiudos aquelas que viren que mellor sera et serujço de Deus. Item mãdo que digan dous trijntanarios   et dusentas missas, a meatade aqui et a outra meatade en Ponferrada que mãdou diser Costança Afonso et Sancha Gomes porlas suas almas et porla mjña et de aqueles a que nos somos tiudos. Item mãdo que den seys peles a mulleres proues vergonçossas que mãdou dar a dita Sancha   Gomes et Costança Afonso. Item mãdo que den a Johan Lopes de Ponferrada et a sua muller, criada da dita Sancha Gomes, o panno que lle mãdou dar, descontando dusentos et des pares de brancas que lle eu prestey sobre la casa do forno. Item mando que as cousas que nõ foren conpridas ao tenpo   do meu finamento do que mandou Sancha Gomes en seu testamento que as cunplan aqueles que ficaren en meu lugar. Item mando aas tres confrarias de Lugo de San Bertolameu et de San Mjguell et de Santa Cathaljnna a cada hũa des mrs et que lles paguẽ vynte mrs a cada hũa que lles deuja dante.   Item mãdo aos proues de San Lasero de Lugo des mrs. Item mãdo a meus herdeyros et conpridores que hũ arcaço que eu teño en casa que o poñã atado cõ hũa cadea de ferro et cõ hũ cadeado ao pe do altar de Santa Agata; et leyxolles seseẽta varas de lenço de que façan duas vestimẽtas,   hũa que esté enno dito arcaço para diser as missas et outra para cõ que me sepulten. Item mãdo que des que teueren guisado que busquen hũ bõo cales de prata et que o ponã enno dito arcaço para que se digan as missas cõ el enno dito altar de Santa Agata; et que busquen hũa ara para o dito   altar et cantariños para a agoa et para o vjño que esten dentro enno dito arcaço. Item mando mays o meu bribiario grande et ho outro pequeno que o poñã enno dito arcaço para que resen per eles os capelaes et outros algũos da dita igleia se os ouuerẽ mester cõ tal que sejan logo tornados   aly de guissa que se nõ pergan. Item mando que deyten duas pedras de graão ante o dito altar de Santa Agata sobre las duas sepulturas que estan ante o dito altar, hũa en que jas Sancha Gomes et outra en que jas Ysabel et que tornẽ hũa delas aly enna sepultura en que me eu mãdo deytar;   et aquela que jas sobre la dita sepultura que a lançen sobre hũa das outras et que façan labrar sobre cada pedra senllos castelos fegurados. Item mãdo que as cousas que nõ foren conpridas ao tenpo do meu finamento do testamento de Ysabel que as cunplan meus exsecutores. Item mãdo que   hũa sentença que oyue da ermjda de Brabos contra os herdeyros dela, que a den ao cabidoo da igleia de Lugo. Item a dita hermjda de Brabos et o paçio & as outras obras et benfeytorias que eu en ela fige dou as et mandoas ao cabidoo da igleia de Lugo et pido lles et   rogo da parte de Deus et da Virgeen Santa Maria aos señores et personas et coẽgos do dito cabjdoo que façan por tal maneyra commo a renda da dita hermjda aneyxen aos anjuerssarios et proçisões et pague os aquel que for amjstrador por que nehũa persõa leyga nẽ outra persona   nõ aja a dita hermjda nẽ as rendas dela, saluante o dito cabidoo. Et requiro lles da parte de Deus et poño sobre carrego de suas almas que se eu sõo tiudo ou obligado por ela a algũa persõa leyga de dereyto que poña as rendas dela en tal maneyra que seja serujço de Deus et mjña   alma seja descarregada. Item acharan en mjña escriptura hũa sentença de commo vençi aos que deuen os vodos et mando que a den ao dito cabidoo. Item mando a Lourenço Yanes, peliteyro, todo o pan que me deuen de Meylaen deste anno presente et mays seysçentos mrs de moneda vella   et hũa arqua de leuar pan que sé aqui en esta casa et dous cabeçaes et hũa colcha de panno barrada et hũa mesa de mantees para que o dé todo en casamento a Tereyja, sua filla; et mãdo lle mays o prestamo que de mj̃ ten. Item mãdo a Diego de San Martino, meu criado, çento   et çinquoeenta mrs para vestir et que lle quiten hũa espada que eu mãdey faser et lla den cõ o garnjmento que me deu Gonçaluo Peres; et mando lle mays a mjña beesta cõ seu çinto que el agora trage. Item mãdo a Rodrigo Afonso, notario, meu criado, outra veesta que ten de   mj̃ et mays çen mrs para vestir et duas carregas de pan que de mj̃ ten en prestamo; et mando a Afonso Ares, meu omme, os meus mantões que eu trago et mays çen mrs para vestir et lle den duas carregas de pan que de mj̃ ten en prestamo. Item mãdo a Fernã de   Castelo, meo asemeleyro, hũa capa et hũa saya de picote et duas carregas de çenteo por seu traballo et porlo serujço que me feso. Et por que vaa en este anno agora para a vendima a Ponferrada cõ os meus albardõos ajudar a coller o vjño que alo ajo. Item mãdo a Ares   Peres, notario de Lugo, meu criado, por seu traballo et porlo serujço que me feso tresentos mrs de moneda vella. Item mando [...] duas cargas de çenteo do pan de Meylaen d'antano da meda que ora mallarõ por seu traballo. Item mãdo a Johã de Vylalua, meu criado,   çen mrs. Item mando a Maria Fernandes, ama de Diego Martines, çen mrs. Item mando a Roy de Masõe çento et çinquoeenta mrs et hũ escudo. Item mando a Rodrigo Afonso, clerigo, meu criado, as mjñas opas grises forradas de sarga vermella. Item mando a Johan Monteyro hũa carga de trijgo   et outra de çenteo et dous medjos de vjño para as custas de suas vodas. Item mando mays ao dito Johan Monteyro que se quiser morar en Ponferrada que meus herdeyros et conpridores que lle den casa en que more, hũa das mjñas casas que eu teño en Ponferrada, por sua vida   sen pagar por ela djneyro nj̃hũ que el he tal que o seguyra. Item mando a Rodrigo de San Martino o lugar de Romaen que eu teño en foro dos anjuerssarios da igleia de Lugo et façoo persona del. Item lle mando mays a mjña çamarra que eu trago et çento & çinquoẽeta mrs para veestiario. Item   mãdo a Pedro d'Aguiar çen mrs et duas carregas de pan et hũ escudo. Item mando a Cathaljna, mjña criada, duas almadraqujas das bõas & os mantões que lle mãdou Ysabel et hũa manta de farlinque que tiña Sancha Gomes et dusentos mrs de moneda vella para casamẽto. Estas   son as cousas et deuedas que eu, o dito archidiago, deuo et que teño et que me son deujdas en esta guissa, segundo que aqui dirá: primeyramente çertos mrs et cousas que acadey porlo bispo de Lugo Don Lopo que Deus perdoen: teño del carta de pago en casa de Roy Peres, mercador. Item dos annos de que   foy rendeyro da messa obispal de Lugo teño carta de pago en casa do archidiago de Sarrea en Valladolid. Item do tenpo que recadey porlo bispo de Lugo, don frey Johan Enriquis, teño carta de pago fasta o dia que el passou a Ponferrada. Et despoys aaca leyxou çertos quadernos de alguas cousas que lle   eran deujdas dos quaes eu nũca resçeby dineyro nẽ cousa algũa. Et eso que se acadou resçebeo Lopo Fernandes, coẽgo, seu vigario et reçector do dito señor obispo, et leuarõ no ao dito señor obispo. Et o dito Lopo Fernandes ten cartas de pago, saluo ende que eu o dito archidiago resçeby certas obligações   et rayaas de plata et çerto panno dos djneyros de Viueyro segundo que está per conta feyta per Ares Peres, notario. Et mãdo que o entreguen todo ao dito Lopo Fernandes, coẽgo, para que dé ao cabidoo a sua parte et ao bispo a sua parte o qual me deu meestre Johan, procurador do dito cabidoo. Item foy mordomo   do cabidoo da igleia de Lugo do anno que se comesçou por Julio de mjll et quatroçẽtos et trese annos et se acabou por Julio deste anno da feyta desta carta de mjll et quatroçẽtos et quatorse annos. Et son pagos os amjstradores et rendeyros et outras persõnas do dito cabidoo et ficaron   a deuer çertas quantias de mrs segundo que está enno meu libro escripto per Ares Peres, notario, que ficaron por pagar ao chantre de Santiago et a outros dous ou tres benefiçiados çertas quantias de mrs. Et deste anno demãden aos rrendeyros et aaqueles que deuen çertas quantias   de moneda, segundo que acharan perlo dito libro, et satisfaçan aaqueles que nõ son pagos. Item deuo a dona Eluira Nunes, priora do mosteyro nouo, hũa taça de prata que auja marco et medeo que ouuo de mj̃ Gomes Fernandes de Besme; et ela deuja me per ela dusentos pares de brancas   et paguen lle o mays que montar. Item Pedro Fernandes de Tamara ten de mj̃ hũ platel de plata de hũ marco en piñor por dusentos et çinquoeenta mrs a tres djneyros a branca da meatade das loytossas que arrendey hũ anno. Item Johan de Laredo ten hũ platel   de plata de hũ marco en pinor por quatroçentos pares de brancas que disso que despendera en Ponferrada. Item ten mays outro platel de outro marco de Plata que enpenou por seys varas de sanlor. Item ten Diego de Matela outro platel de hũ marco   de plata por çerto panno que me enprestou; paguenllo. Item ten Roy Peres, mercador, outro platel de outro marco de plata que lle enpeñou Johan Monteyro por hũa capa que lle di. Item mays hũa dusea de culleres de plata este Roy Peres por çertos mrs que lle deuo. Item   ten de mj̃ Benedito Sanches, mordomo de Johan Sanches de Çuaço, doutor, hũa taça de plata de hũ marco & medeo de lauor picado, et ten enno fondo hũ leon dourado en peñor por seysçentos pares de brancas. Item Johan do Sisto, vestilleyro, hũa taça de çinquo   onças que lle deytou Rodrigo Afonso, clerigo, por seteẽta mrs de vjño. Item deuo a Meestre Johan et ao dito Rodrigo Afonso, clerigo, por emẽda dos annos pasados dos anjuerssarios tresentos mrs de moneda vella. Item deuo ao dito Meestre Johan çerta çera segundo está per Ares Peres, notario, et el ten en pinor   hũas opas vermellas dobradas de panno pardo. Item deuo a Roy de San Martino sateẽta mrs de moneda vella que enprestou a Sancha Gomes. Item deuo das vigilias de Sancha Gomes çen mrs de moneda vella ao cabidoo; et mays triijnta & dous mrs dos oytauaes de Sancha Gomes et Ysabel. Item deuo   aos carpenteyros de Brabos çen mrs et hũ touçino et eles an de dar a dita igleia de Brabos labrada toda a oliuer et cuberta de traba junta per ljña a oliuer et cuberta de tella et estes çen mrs déuemos Vaasco de Candãe per hũa obligaçõ que pasou per Ares Peres, notario. Itẽ   mãdo que dose frorijs que dis Ares Peres, notario de Lugo, meu criado, que pagou por mj̃ de hũas sentenças que llos paguẽ. Et se mays diser que lle eu deuo per conta que lle satisfagan. Item çertas prendas que enprestou por mj̃ Domj̃go Peres, notario, quando me prendou Gomes Fernandes que sabean a verdade   quantas eran et que lle satisfagan por elas. Et senõ poderen de todo que lle satisfagan da mayor parte delas. Item me deue Pedro Afonso, demãdador de Brabos, triijnta mrs de moneda vella. Item me deue Afonso Yanes, arçipreste de Goyos, d'agora ha tres annos quatro cargas de   pan; et deste anno pasado me deue todo o pan do arçiprestado fora ende aquelo que mostrar per meus aluaraes que me ha pago. Item me deue mays et ha de dar conta o dito arcipreste de todo o pan et djneyros do dito arçiprestado deste Agosto et anno que agora anda. Item me   deue Roy Lourenço, arçipreste de Narla et de Parrega, seseẽta mrs de moneda vella et hũa vaca cõ hũa veserra que ten de mj̃ en guarda et mays o pan et djneyros deste Agosto et anno en que estamos. Item me deue Domj̃go das Latas et Johan de Seujll vijnte et tres   carregas de pan porla renda da igleia de Parada deste anno et mays hũa carga que me ha de dar hũ omme que mora en Santa Coõba porlos disjmos de Peyçães deste anno. Et deste pã librey çinquo carregas en domj̃go et tres que lle deujã que son oyto. Item ha de dar conta   Afonso de Meylaen do pan de antano & de oganno. Item deuja por este pan a Pedro Lopes et ao archediago de Triacastela por antanno et por oganno seys terças de pan et o dito archediago deue me duas terças perlo alugeyro de Meylaen. Et asy que lle deuo quatro terças. Item me deue   mays o dito archediago porlos disjmos de Pallares deste anno que pasou çen mrs longos. Item me deue Pedro, clerigo de Daçon, a noujdade et djneyros do arçiprestado de Daçon deste anno que se começou por San Johan. Item me deue Fernã Martins de Lobelle, arçipreste de Castro et de Vermoe,   todo o pan do anno passado et o pan et djneyros deste anno que se ora comesçou por este San Johan. Item teño enna igleia de Castro tres arcas cheas de pan do anno pasado que an de entrar enna conta do dito Fernã Martins et anlle a descontar mays çinquo carregas de pan que librey   a Gonçaluo Lopes de Goyaas. Item me deue Johan de Seujll deste anno que se comesçou por San Martino vijnte et çinquo duseas de anguyas secas et salgadas. Item teño mays enna igleia de Parada hũa arqua que conprey. Item teño enna igleia de Brabos duas arcas que comprey. Item teño   enna igleia de San Fijs outras duas arcas que conprey. Item trage Ares Gomes de Brabos de mj̃ çertos carneyros. Item me deue çerto pan dos anjuersarios segundo que está per conta entre mj̃ & mẽestre Johã per Ares Peres, notario, o qual dou en prestamo a algũas persõnas. Item deuen enno lugar de Bõocomeco   agora para este San Martino que ven dose moyos de vjño que ficou comjgo da renda dos anjuerssarios entre mj̃ & os mordomos. Item ten Pedro d'Aguiar quatro saleyros de plata en piñor por çen mrs. Item mãdo escripuir todas las coussas que acharen en mjña cassa por jnuentario   saluo duas mesas grandes et dous vancos que son do bispo. Item teño en Ponferrada rroupa de cama et arcas et mesas et bõotades et outro exuar de casa. Et mãdo que se escripua todo per jnuẽtario asy ho da casa de Ponferrada commo de Bodegas commo de Colinbraaãos.   Item teño mays en Ponferrada hũa cuba cõ vjño tinto d'antano que terrá fasta vynte et tres ou vynte et quatro medjos et mãdo que o vendã; et de mjll pares de brancas que ey aa dar a Johan Monteyro para casamẽto, mãdo que lle paguẽ os quinẽtos. Et despoys ao   outro anno seguente os outros quinentos por que llos pague. Et os outros que sobraren que sejan para coller o bjño et faser o que conprir et para conprir meu testamento. Item mãdo que a noujdade de oganno de Ponferrada et de Colinbraãos et de seus termjnos asy pã commo vjño que a nõ   vendã fasta pasado o Natal ou quando viren que mays valrrá para se reparar os ditos bẽes et para conprir meu testamento. Item trago çertos armẽtios et gãado emparçado cõ Johan Peres de Parada, meu casseyro, et mays hũ boy que ten de mj̃ en garda. Sabeã a verdade   quanto he et tomen o meu quinon para mjñas exsequias et para conprimento de meu testamento. Et mando que den a sua muller hũa pel que lle deuo. Item trage de mj̃ Afonso de Meylaen, meu casseyro, hũ boy en garda; mãdo que llo den por serujço que me feso. Item me deue mays   Fernã Martins de Lobelle dous boys que lle di para labrar en Castro que me custarõ dusentos et oyteẽta mrs, os quaes el vendeu et se aproueytou deles. Et entregue os boys ou pague dusentos mrs por eles et quito lle o mays deles. Item me deue mays o dito Fernã Martins   quareẽta mrs de moneda vella dos tenpos pasados. Et deue me mays outros quareẽta mrs da dita moneda porla priora de Pesqueyras por que me ficou de çerta escriptura. Item me deue mays o pã do anno passado et mays o pan et froytos deste anno que se comesçou segundo ja está escripto; paguẽ lle   seu selario conpetente et el faça a deligençia et acade et pague et dé conta de todo; et por quanto os ditos testamẽtos de Costança Afonso et de Sancha Gomes, sua madre, et de Ysabel, sua sobriña, et este meu et as quantias et mãdas delos son grandes et os bẽes que fican sen grã dãpno   deles et dos ditos meus herdeyros & bẽes nõ poderiã logo conprir de presente todo ajuntado enno termjno do dereyto et aadiante nõ se poderia conprir o serujço de Deus et benefiçios que se an de faser de santa igleia que eu mãdo faser et berria gran dãpno aos ditos meus herdeyros et bẽes; por ende mãdo aos ditos   meus herdeyros et exsecutores que segundo a renda et posison dos ditos bẽes que asy vaã conprindo pouco et pouco os ditos testamẽtos sen seu dãpno et dos ditos bẽes por tal maneyra que os ditos bẽes nõ se pergan por rason de conprir os ditos testamẽtos. Et que nõ posan seer acusados que o cũplan   enno dito termjno do dereyto. Et que aqui nõ se entenda que vaan as ditas cassas de Ponferrada que eu dou aos ditos anjuerssarios et cabidoo para a dita proçisson et coussas que per elas mando faser segundo vay declarado en este meu testamento. Et leyxo et faço [&] outorgo por meus exssecutores   et conpridores deste meu testamẽto et herdeyros vnjuerssaes de todos los meus bẽes moueles et rayses para que o cunplan perlo meu et sen seu dãpno a Diego Martines, notarjo, visjño de Lugo, et a Johan de Laredo, meu criado; et apoderoos en todos eles et dou   lles poder conprido que os posan recaudar et auer et subpinorar et eallar et vender et arrendar todos ou parte deles fasta que este meu testamẽto seja conprido et todo o que se en el conten. Et meu testamento conprido et mjñas deuedas pagas, leyxo et fago &   outorgo por meus herdeyros vniuerssaes de todos los meus bẽes asy moueles commo rayses remanentes aos ditos Diego Martines et Johan de Laredo a cada hũ enna meatade; et en carrego de suas almas para que os den a quen souberen et viren et entenderen que eu sõo mays   obligado et tiudo segundo eles saben; et nonnos dando eles asy ou nõ lles podendo seer dados de dereyto a quen eu mando doulles poder que possan ordenar et estabelesçer et dotar en esta igleia cathedral de Santa Maria de Lugo perlos ditos meus bẽes duas ou tres capelanjas   perpetuas por mjña alma et das ditas Sancha Gomes et Costança Afonso et Ysabel et aqueles a quen eu et eles somos tiudos et obligados segundo que mellor entenderen; et que posan escoller et apresentar dous ou tres clerigos de myssa que sejan ydonjos   et pertẽesçentes para elo. Et estes capelães que digan cada hũ deles tres missas enna somana porla mjña alma et das ditas Sancha Gomes & Costança Afonso et Ysabel. Et que estes ditos meus herdeyros et o seu mays chegado deçendente de cada hũ deles hũ depus   outro, possan escoller et presentar et tomar os ditos clerigos por capelães quando et cada que se aconteçeren de se vacar as ditas capelanjas ou cada hũa delas per morte dos ditos capelaes et de cada hũ deles et nõ a outro algum. Et se per ventura foren ocupadas   ou enbargadas as ditas capelanjas ou os ditos meus herdeyros et seus deçendentes asy per bispo como per cabidoo como per outra persona ou maneyra qual quer que seja dou poder aos ditos meus herdeyros et a seus deçendentes, segundo dito he, que posan vender   et desbaratar os ditos meus bẽes et darlos por mjña alma et das ditas Sancha Gomes et Costança Afonso et Ysabel et de aqueles de quen somos tiudos onde viren & enna maneyra que viren que mays sera serujço de Deus et prol de nosas almas, et que façan deles   segundo que lles mellor Deus der de graçia et se lles entender et que seja a proueyto de mjña alma. Et esto mando que valla et se cunpla todo asy segundo & enna maneyra que dita he, asy commo meu testamẽto. Et se nõ valuer commo meu testamento que valla commo codeçillo.   Et se nõ valuer commo codeçillo, que valla commo mjña mãda et pustrimeyra voõtade, segundo & perla mellor et mays sãa parte que pode et deue valer de feyto et de dereyto. Et por que esto seja çerto et nõ veña en dulta, rroguey et mãdey ao notario sub escripto que fesese ende   delo esta carta de testamẽto et que a signase de seu signo. Feyto et outorgado foy este testamẽto perlo dito Johan Rodrigues, archediago de Daçon enna çiudade de Lugo, martes, quatorse dias do mes de Setenbro, anno do nasçemẽto do nosso Señor Jhesu Christo de mjll et quatroçẽtos et quatorse   annos. Testemoyas que forõ presentes, chamadas et rogadas: Johan Lopes, coẽgo, et Diego Afonsso, clerigo do coro de Lugo, et Garçia Martins, clerigo de Santome de Goyos, et Rodrigo Afonso, notario de Lugo, et Roy de San Martino, omme do dito archediago, et Johan Afonso de Guldris, yrmaão   de Jacome Afonsso de Narla, et Afonso Ares, omme do dito archediago.

  Et eu Ares Peres, notario publico de Lugo, porla autoridade do señor obispo et igleia dese lugar a todo esto que sobre dito he cõ as ditas testemoyas presente foy et este jnstrumento a pedimento et mãdado do dito archediago de Daçõ   en mjña presença fis escriujr et puge en el meu signo en testimoyo de verdade. Ares Peres, notario.