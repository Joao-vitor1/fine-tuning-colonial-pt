[Esta é como Santa Maria guareceu en Cordova hũa moça
dũa grand' enfermidade que avia.]

O que mui tarde ou nunca  se pode por meezỹa
sãar, en mui pouco tempo  guarez' a Santa Reynna.
[C]a o que fisica manda  fazer por aver saude
o enferm' en grandes tempos,  sãa per sa gran vertude
tan toste Santa Maria;  poren, se ela m'ajude,
vos direi un seu miragre  que fez en hũa minynna.
O que mui tarde ou nunca  se pode por meezỹa ...
Esta de Cordova era  natural, e padecia
enfermedade mui forte  que na garganta avia,
a que chaman lanparões,  que é maa maloutia;
e passara ja tres anos  que esta door tiinna.
O que mui tarde ou nunca  se pode por meezỹa ...
Sa madre con coita dela,  en tal que lla ben guarissen,
non catou de dar a meges  todo quanto lle pedissen,
nen a fisicos da terra,  rogando-lles que a vissen,
e maravedis quinentos  ou mais lles deu a mesqỹa.
O que mui tarde ou nunca  se pode por meezỹa ...
Mais eles, por nulla cousa  que lles désse, non poderon
sãa-la, nen prol lles ouve  quanta fisica fezeron;
pero todo-los dỹeiros  que ela lles deu ouveron,
assi que a moller bõa  ficou en cona espynna.
O que mui tarde ou nunca  se pode por meezỹa ...
A moller con esta coita  non sabia que fezesse
e do aver e da filla  que consello y presesse;
mas enton ũu ome bõo  conssellou-lle que dissesse
est' al Rei e lla levasse,  ca pera el convĩia.
O que mui tarde ou nunca  se pode por meezỹa ...
E disse-ll': "Ai, moller bõa,  se Nostro Sennor m'ajude,
todo-los reis crischãos  an aquesto por vertude
que sol que pon[n]an sas mãos  sobre tal door, saude
an. E poren vos consello  que sejades mannanỹa
O que mui tarde ou nunca  se pode por meezỹa ...
Ant' el Rey, e yrei logo  vosco, se Deus me defenda
de mal, e de vossa filla  lle contarei a fazenda;
e des que llo ouver dito  ben sei logo sen contenda
que el Rei por sa mercee  vos acorrerá agynna".
O que mui tarde ou nunca  se pode por meezỹa ...
El foi al Rei e contou-llo;  e respos-ll' el Rei: "Amigo,
a esto que me dizedes  vos respond' assi e digo
que o que me consellades  sol non val un mui mal figo,
pero que falades muito  e toste com' andorỹa.
O que mui tarde ou nunca  se pode por meezỹa ...
Ca dizedes que vertude  ei, dizedes neicidade;
mais fazed' agora tanto  eu direi, e vos calade,
e levarey a minynna  ant' a bela Magestade
da Virgen que é envolta   ena purpura sanguỹa.
O que mui tarde ou nunca  se pode por meezỹa ...
E pois for a missa dita,  lávena da agua mui crara
a ela e a seu Fillo  todo o corp' e a cara,
e beva-o a menynna  do calez que sobr' a ara
está, u se faz o sangui  de Deus do vỹo da vỹa.
O que mui tarde ou nunca  se pode por meezỹa ...
E beva-a tantos dias  quantas letras son achadas
eno nome de Maria  escritas e feguradas;
e assi no dia quinto  serán todas acabadas,
e desta enfermidade  guarrá log' a pastorỹa".
O que mui tarde ou nunca  se pode por meezỹa ...
Esto foi feit'; e a moça  a quatro dias guarida
foi do braç' e da garganta  pola Sennor que dá vida
aos que aman seu Fillo,  e tal saude conprida
ouve sen bever sarope  nen aver ban[n]o de tỹa.
O que mui tarde ou nunca  se pode por meezỹa ...