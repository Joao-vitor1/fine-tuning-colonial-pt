[Como Santa Maria guareceu o pintor que o demo quisera matar
porque o pintava feo.]

Quen Santa Maria quiser deffender,
non lle pod' o demo niun mal fazer.
E dest' un miragre vos quero contar
de como Santa Maria quis guardar
un seu pintor que punnava de pintar
ela mui fremos' a todo seu poder.
Quen Santa Maria quiser defender ...
E ao demo mais feo d' outra ren
pintava el sempr'; e o demo poren
lle disse: "Porque me tẽes en desden,
ou porqué me fazes tan mal pareçer
Quen Santa Maria quiser defender ...
A quantos me veen?" E el diss' enton:
"Esto que ch' eu faço e con gran razon,
ca tu sempre mal fazes, e do ben non
te queres per nulla ren entrameter."
Quen Santa Maria quiser defender ...
Pois est' ouve dit', o demo ss' assannou
e o pintor ferament' amẽaçou
de o matar, e carreira lle buscou
per que o fezesse mui çedo morrer.
Quen Santa Maria quiser defender ...
Porend' un dia o espreytou aly
u est[ava pint]ando, com' aprendi,
a omagem da Virgen, segund' oý,
e punnava de a mui ben compõer,
Quen Santa Maria quiser defender ...
Por que pareçesse mui fremos' assaz.
Mais enton o dem', en [que] todo mal jaz,
trouxe tan gran vento como quando faz
mui grandes torvões e que quer chover.
Quen Santa Maria quiser defender ...
Pois aquel vento na ygrega entrou,
en quanto o pintor estava deitou
en terra; mais el log' a Virgen chamou,
Madre de Deus, que o vẽes[s]' acorrer.
Quen Santa Maria quiser defender ...
E ela logo tan toste ll' acorreu
e fez-lle que eno pinzel se soffreu
con que pintava; e poren non caeu,
non lle pod' o demo en ren enpeeçer.
Quen Santa Maria quiser defender ...
E ao gran son que a madeira fez
vẽeron as gentes log[o] dessa vez,
e viron o demo mais negro ca pez
fogir da ygrega u ss' ya perder.
Quen Santa Maria quiser defender ...
E ar viron com' estava o pintor
colgado do pinzel; e poren loor
deron aa Madre de Nostro Sennor,
que aos seus quer na gran coita valer.
Quen Santa Maria quiser defender ...