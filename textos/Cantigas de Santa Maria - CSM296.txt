[[C]omo Santa Maria apareçeu a un monje na çibdade de Conturbel
e mostrou-lle como a servisse.]

Quen aa Virgen santa  mui ben servir quiser,
conven-lle que a sérvia  com' a ela prouguer.
Ca servir nona pode  ben quena non amar,
nen amar nunca muito  o que a non onrrar,
e fazendo tod' esto,  ar deve-a loar
por muitos de miragres  que faz quand' ela quer.
Quen aa Virgen santa  mui ben servir quiser ...
E dest' un gran miragre  ora vos contarey
que en Conturbe[l] fezo,  per com' escrit' achey,
por un monge, sant' ome  e sõo cert' e sey
que senpre fará est' a  quena servir souber.
Quen aa Virgen santa  mui ben servir quiser ...
Este muit' ameude  fazia oraçon
sempr' ant' o altar dela  con mui gran devoçon,
os gẽollos ficados,  e mui de coraçon
pedia que lle désse,  ca ll' era mui mester,
Quen aa Virgen santa  mui ben servir quiser ...
Siso per que podesse  a saber ben servir;
e outra cousa nunca  lle queria pedir.
E a Virgen non quiso  que en seu don falir
foss', e apparecer-lle  foi, como vos disser,
Quen aa Virgen santa  mui ben servir quiser ...
Mais fremosa e crara  que lũa nen sol é,
e disse-ll': "O que pedes  praz-me, per bõa fe;
e eu dizer-cho quero  ca meu Fill', u el ssé,
ten por ben que cho diga,  e direi-cho, senner.
Quen aa Virgen santa  mui ben servir quiser ...
Se ben queres servir-me,  primeiro amar-m-ás
muit' ena voontade,  outrossi onrrar-m-ás,
e sobre tod' aquesto  sempre me loarás,
pois me fillou por madre  Deus, seend' eu moller."
Quen aa Virgen santa  mui ben servir quiser ...
Quanto a Virgen disse,  todo o ascoitou
aquel frade de grado,  e quanto lle mandou
fazer, todo foi feito;  e despois lle levou
aos ceos a alma.  Poren quena crever
Quen aa Virgen santa  mui ben servir quiser ...
Sempr' en aqueste mundo  bóa vida fará,
e quen servir a ela,  seu Fillo servirá,
e pois que del for fora,  Parayso verá;
demais valrrá-lle senpre  u a mester ouver.
Quen aa Virgen santa  mui ben servir quiser ...