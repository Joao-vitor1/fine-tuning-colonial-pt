[Como Deus fez a un mouro que fillou a oferta do altar
de Santa Maria que se non mudasse do logar.]

Muito per é gran dereito  de castigado seer
quen s'atrev' ao da Virgen  per[a] furtar con tanger.
E com' é om' atrevudo  de penssar nen comedir
de furtar ren do da Virgen,  que faz os ceos abrir
e dar-nos de Deus sa graça,  tal é como quen cospir
quer suso contra o ceo,  e vai-lle na faz caer.
Muito per é gran dereito  de castigado seer ...
Dest' un fremoso miragre  avẽo, com' aprendi,
en Tudia, na eigreja  da Virgen, e foi assi
que de mouros mui gran gente  vẽeron correr aly
tod' en redor pela terra  e mui gran dano fazer.
Muito per é gran dereito  de castigado seer ...
E con quant' enton roubaron  foron ben aly pousar
tod' en redor da eigreja,  e do seu foron fillar
meallas d'our' e dỹeiros  que poseron no altar
a onrra da Virgen santa,  de que Deus quiso nacer.
Muito per é gran dereito  de castigado seer ...
Ca, segund' lles deu escrito  Mafomat no Alcoran,
ben creen mouros sen falla,  e desto dulta non an,
que do Esperito Santo  s' emprennou sen null' afan
prender nen dan' a sa carne,  e assi foi conceber
Muito per é gran dereito  de castigado seer ...
Virgen; e des que foi prenne  ar pariu fillo baron
e depois ar ficou virgen,  e demais ouve tal don
que sobrelos anjos todos  quantos eno ceo son
a fezo Deus mais onrrada  e de todos mais valer.
Muito per é gran dereito  de castigado seer ...
Onde, pero que os mouros  non teman a nossa fe,
tod' esto da Virgen santa  tẽen [que] gran verdad' é;
e porend' aly oraron  u a ssa eigreja sé,
e cada ũu do que teve  foi sobr' o altar põer.
Muito per é gran dereito  de castigado seer ...
Quand' aquest' ouveron feito,  logo sse partiron en;
mas un mour' avizimao,  atrevud' e de mal sen,
leixou ir os outros todos  e foi en mui gran desden
fillar quant' offereceron  e en ssa bulssa meter.
Muito per é gran dereito  de castigado seer ...
E pois los ouve fillados,  atan tost' yr-se cuidou;
mais ante que aa porta  chegasse, cego tornou
e perdeu todo o siso,  e tan yrto se parou
ben come madeiro duro,  que se non pode mover.
Muito per é gran dereito  de castigado seer ...
Os outros seus companneiros  cataron-s' a derredor
e acharon este mẽos,  e ouveron gran pavor
de se [for] mort' ou cativo;  e o alcaide mayor
mandou que busca-lo fos[s]en  e pera el o trager.
Muito per é gran dereito  de castigado seer ...
Eles a busca-lo foron  e chegaron ben alá
aa eigrej', e un deles  lles diss': "Entremos acá;
ca mui toste os crischãos  o fillaron, e está
ascondudo na eigreja  pera quand' escurecer
Muito per é gran dereito  de castigado seer ...
O levaren". E tan toste  entraron, com' apres' ei,
ena eigreja, e viron  estar aquele sen lei
cegu' e atal com' hũa pedra.  Diz hũu deles: "Que farei?
Aquest' om' está ja morto  ou mui preto de morrer".
Muito per é gran dereito  de castigado seer ...
E ũu deles foi a ele  e falou-ll' e o tangeu,
mais aquel per nulla guisa  non falou nen se moveu;
outros ao altar foron,  e de quant' offereceu
a compan[n]a que se fora,  non viu y ren seer.
Muito per é gran dereito  de castigado seer ...
Entonce disseron todos:  "Quiçai aqueste rapaz
foi furtar a offerenda,  que lle Deus [aqu]esto faz;
e catemos se a trage  e tornemo-la en paz
sobrelo altar u ante  a foron off[e]recer".
Muito per é gran dereito  de castigado seer ...
Aquel mouro que estava  mui mais negro que o pez
foi todo escodrunnado,  e logo aquela vez
acharon-ll' a offerenda  e aa Sennor de prez
a deron outra vegada.  E aquel mouro s'erger
Muito per é gran dereito  de castigado seer ...
Foi, e os ollos tan toste  se ll'abriron, e a luz
viu polo prazer da Madre  daquel que morreu na cruz.
E o miragre sabudo  foi ben daqui ata Suz,
e dos mouros os crischãos  o ouveron de saber.
Muito per é gran dereito  de castigado seer ...