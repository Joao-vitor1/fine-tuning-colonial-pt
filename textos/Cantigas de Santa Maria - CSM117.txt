[[C]omo hũa moller prometera que non lavrasse no sabado
e per seu pecado lavrou, e foi logo tolleita das mãos, ; e poren
mandou-sse levar
a Santa Maria de Chartes, e foi guarida.]

Toda cousa que aa Virgen seja prometuda
dereit' é e gran razon quer lle sea tẽuda.
Dest' un fremoso miragre fez Santa Maria
en Chartes por hũa moller que jurad' avia
que non fezesse no sabado obra sabuda
per que a Santa Maria ouvesse sannuda
Toda cousa que aa Virgen seja prometuda ...
Esto teve un gran tenpo; mas en tantas guisas
a sossacou o diabo, que lle fez camisas
tallar e coser con seda d' obra mui myuda,
per que sa loor na terra fosse connoçuda.
Toda cousa que aa Virgen seja prometuda ...
E en mente non avia do que prometera
que o sabado guardasse, mas sempr' y cosera
mais ca en outro dia, tant' era [a]trevuda;
per consello do diabr' assi foy decebuda.
Toda cousa que aa Virgen seja prometuda ...
Mais que vissen a vingança judeus e crischãos
que por ssa M[a]dre Deus dela fillou, fez-ll'as mãos
que aos braços apresas foron, e tenduda
cae en terra e jouve mui gran peça muda
Toda cousa que aa Virgen seja prometuda ...
Muitas fisicas provaron en ela, que palla
non lle valveron nen prol teveron nemigalla;
e despois pelas eigrejas demandand' ajuda
a trouxeron, porque dos santos foss' acorruda.
Toda cousa que aa Virgen seja prometuda ...
E quando viu que tod' esto ren non lle prestava,
aa eigreja de Chartes levar-se mandava,
e ant' o altar chorando foi tan repentuda
que logo ouve saude; cosa foi viuda
Toda cousa que aa Virgen seja prometuda ...
Per toda aquela terra, que os que a viran
andar tolleita das mãos e pedir oyran
deron graças aa Virgen, a que sempr' ajuda
aos coitados, ca desto muit' end' é tẽuda.
Toda cousa que aa Virgen seja prometuda ...