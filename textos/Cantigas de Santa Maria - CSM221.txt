[Como Santa Maria guareceu en Onna al Rei Don Fernando,
quand' era menỹo, dũa grand' enfermidade que avia.]

Ben per está aos reis  d' amaren Santa Maria,
ca enas mui grandes  ela os acorr' e guia.
Ca muito a amar deven,  porque Deus nossa figura
fillou dela e pres carne;  ar porque de sa natura
vẽo, e porque justiça  tẽen del e dereitura,
e Rei nome de Deus éste, ca el reina todavia.
Ben per está aos reis  d'amaren Santa Maria ...
E porend' un gran miragre  direi, que avẽo quando
era moço peque[ni]nno  o mui bon Rei Don Fernando,
que senpre Deus e ssa Madre  amou e foi de seu bando,
por que conquereu de mouros  o mais da Andaluzia.
Ben per está aos reis  d' amaren Santa Maria ...
Este menỹ' en Castela  con Rei Don Alffonsso era,
seu avoo, que do reino  de Galiza o fezera
vĩir e que o amava  a gran maravil[l]a fera.
E ar era y sa madre,  a que muit' ende prazia,
Ben per está aos reis  d'amaren Santa Maria ...
E sa avoa y era,  filla del Rei d' Ingraterra,
moller del Rei Don Alffonsso,  por que el passou a serra
e foi entrar en Gasconna  pola ga[ann]ar per guerra,
e ouv' end' a mayor parte,  ca todo ben merecia.
Ben per está aos reis  d'amaren Santa Maria ...
E pois tornou-ss' a Castela,  des i en Burgos morava,
e un espital fazia  el, e sa moller lavrava
o mõesteiro das Olgas;  e enquant' assi estava,
dos seus fillos e dos netos  mui gran prazer recebia.
Ben per está aos reis  d'amaren Santa Maria ...
Mais Deus non quer que o ome  esté senpr' e[n] un estado,
quis que Don Fernando fosse,  o seu neto, tan cuitado
dũa grand' enfermedade,  que foi del desasperado
el Rei; mas enton sa madre  tornou tal come sandia.
Ben per está aos reis  d'amaren Santa Maria ...
E oyu falar de Onna,  u avia gran vertude;
diss' ela: "Leva-lo quero  aló, assi Deus m' ajude,
ca ben creo que a Virgen  lle dé vida e saude."
E quand' aquest' ouve dito,  de seu padre s' espedia.
Ben per está aos reis  d'amaren Santa Maria ...
Quantos la [yr] assi viron  gran piadad' end' avian,
e mui mais polo menỹo,  a que todos ben querian;
e yan con ela gentes  chorando muit', e changian
ben come se fosse morto,  ca atal door avia.
Ben per está aos reis  d'amaren Santa Maria ...
Ca dormir nunca podia  nen comia nemigalla,
e vermẽes del sayan  muitos e grandes sen falla,
ca a morte ja vencera  sa vida sen gran baralla.
Mas chegaron log' a Onna  e teveron sa vegia
Ben per está aos reis  d' amaren Santa Maria ...
Ant' o altar mayor logo  e pois ant' o da Reỹa,
Virgen santa gloriosa,  rogando-le que agỹa
en tan gran' enfermedade  posesse sa meezỹa,
se serviço do menỹo  en algun tenpo queria.
Ben per está aos reis  d'amaren Santa Maria ...
A Virgen Santa Maria  logo con sa piadade
acorreu ao menỹo  e de ssa enfermedade
lle deu saude conprida  e de dormir voontade;
e depois que foi esperto,  logo de comer pedia.
Ben per está aos reis  d'amaren Santa Maria ...
[E] ante de quince dias foi esforçad' e guarido
tan ben que nunca mais fora;  demais deu-le bon sentido.
E quand' el Rei Don Alffonsso  ouv' este miragr' oydo,
logo se foi de camỹo  a Onna en romaria.
Ben per está aos reis  d'amaren Santa Maria ...