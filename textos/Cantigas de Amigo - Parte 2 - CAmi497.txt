De morrerdes por mi gran dereit’ é,
amigo, ca tanto paresc’ eu ben
que desto mal grad’ ajades vós én
e Deus bon grado, ca, per bõa fe,
non é sen guisa de por mi morrer	
quen mui ben vir este meu parecer

De morrerdes por mi non vos dev’ eu
bon grado [[poer]], ca esto fará quen quer
que ben cousir parecer de molher,
e, pois mi Deus este parecer deu,	
non é sen guisa de por mi morrer
[quen mui ben vir este meu parecer]

De vos por mi amor assi matar,
nunca vos desto bon grado darei
e, meu amigo, mais vos én direi:	
pois me Deus quis este parecer dar,
non é [sen guisa de por mi morrer
quen mui ben vir este meu parecer]

que mi Deus deu, e podedes creer
que non ei ren que vos i gradecer	

 