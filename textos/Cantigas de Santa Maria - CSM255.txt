[Como Santa Maria guareceu a moller que fezera matar seu genrro
polo mal prez que ll' apõyan con el, que non ardeu
no fogo en que a meteron.]

Na malandança
noss' amparança
e esperança
é Santa Maria.
Dest' un miragre vos direi ora
que a Virgen quis mui grand' amostrar,
Santa Maria, a que sempr' ora
polos pecadores de mal guardar,
dũa burgesa
nobr' e cortesa,
que fora presa
por sa gran folia.
Na malandança ...
Esta foi rica e ben casada
e mui fremosa e de bõo sen,
e en Leon do Rodan morada
ouve muy bõa, per quant' aprix en;
e ouve bela
filla donzela
de que mazela
ll' aveo un dia.
Na malandança ...
Ela e seu sennor anbos deron
sa filla a marid' a seu prazer,
e morada de sũu fezeron
por se por y mais viçosos tẽer.
Mais mal enpeço
foi no começo
ca mao preço
a sogra avia
Na malandança ...
Con seu genrro; pero a gran torto,
ca non fezeran eles feit' atal
com' este. Mais ela per que morto
fez foi o genrro, e non ouv' y al;
ca mantenente
deu muit' argente
a maa gente
que o matar-ya.
Na malandança ...
E esse dia, pois missa dita,
assentaron-ss' a jantar, e mandou
chamar seu genrr' a sogra maldita;
e sa moller, que por el foi, achou
mort' o marido
e escoorido,
e apelido
mui grande metia.
Na malandança ...
Aqueste feito toste sabudo
foi pela vila, e vẽo log' y
o meirỹo dela mui sannudo
e preguntou como morrer' assi.
E tant' andando
foi trastornando
e preguntando,
que achou a via
Na malandança ...
Per que soub' a verdade do preito;
e fez recadar de mui mal talan
os que fezeran aquele feito.
Mais a sogra maefestou a pran
de com' ouvera
coita tan fera,
per que fezer' aquela
diabria.
Na malandança ...
O meirỹo, que foi fort' e bravo,
mandou fillar log' aquela moller,
e por queima-la non deu un cravo,
ca muito fazia ben seu mester.
Nen fez en jogo
nen fillou rogo,
mas ao fog[o]
a levou que ardia.
Na malandança ...
E u a levavan pela rua
ant' a igreja da Madre de Deus,
senon da camisa, toda nua,
diss' aos sergentes: "Amigos meus,
por piadade,
ant' a Magestade
vos me parade,
e roga-la-ya."
Na malandança ...
Eles fezeron-ll'o que rogava;
e ela log' en terra se tendeu
ant' a omagen, muito chorava
dizendo: "Madre daquel que morreu
por nos, agỹa,
Virgen Reỹa,
acorr' a mesquĩa
que en ti [se] fia."
Na malandança ...
E logo tan toste o meirynno
disse: Varões, levade-a ja
fora da vila cab' o camĩo
u hũa casa mui vella está:
y a metede
dentr' e odede,
des i poede-ll'
o fog' a perfia."
Na malandança ...
Esto foi feito tost' e correndo,
e a casa dentro e en redor
chẽa de lenna foi, com' aprendo,
e de fogo, dond' ouv' ela pavor;
ca viu a chama
queima-la rama,
de que a Ama
de Deus defendia.
Na malandança ...
Pero a casa toda queimada
foi e a lenna se tornou carvon,
a moller desto non sentiu nada;
ca a Virgen, a que fez oraçon,
lle deu saude
per sa vertude
e ameud[e]
o fogo tollia.
Na malandança ...
A casa foi per duas vegadas
acenduda; mas vede-lo que fez
Santa Maria, que as coitadas
acorre sempre: non quis nulla vez
que ss' y perdesse
nen que ardesse
nen que morresse
a que ben queria.
Na malandança ...
Quand' est' o meirỹo e as gentes
viron, fillaron-s' end' a repentir,
e mandaron log' aos sergentes
que a fezessen do fogo sayr
log'; e con cantos
ela foi tantos
levada, quantos
mui de dur diria.
Na malandança ...
E pois que ela foi na ygreja,
os crerigos se pararon en az
e loaron a que senpre seja
bẽeita polos miragres que faz
maravillosos
e piadosos,
e saborosos
d'oyr todavia.
Na malandança ...