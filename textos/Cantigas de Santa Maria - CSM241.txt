[Esta é como un menỹo que era esposado con hũa menynna caeu
de cima dũa muit' alta pena en fondo, e quebrou per todo o corpo
e morreu. E sa madre começó-o de pedir a Santa Maria,
e deu-llo viv' e são, e o moço e sa esposa meteron-ss' en orden.]

Parade mentes ora
como Santa Maria
d' acorrer non demora
a quen por ela fia.
E se m' oyr quiserdes  e parardes femença,
direi-vos un miragre  en que ei gran creença,
que fez a Groriosa  en terra de Proença
por hũa dona viuva  que un seu fill' avia.
Parade mentes ora ...
Outra don' a par desta  morava sa vezynna,
viuv[a], e hũa filla  avia fremosynna;
e o fillo da outra  pagou-sse da menynna,
e com' é de costume,  por moller a pedia.
Parade mentes ora ...
Assi foi que às donas  prougue-lles deste feyto,
esposaron os moços  enton pelo congeito
dun clerigo mui santo,  que juntou este preito,
prazend' aos parentes muyto da preitesia.
Parade mentes ora ...
Log' a madre do moço  convidou de bon grado
a moça e ssa madre,  e mandou ben provado
guisar de comer toste;  e o jantar guisado,
non quis jantar o moço  logo porque servia.
Parade mentes ora ...
O menynno andava  con prazer da esposa,
servindo gran conpan[n]a  de donas e fremosa,
que sse enton chegara;  mais quis a Groriosa
mostrar y ssa vertude  no menỹ' aquel dia.
Parade mentes ora ...
A casa u jantavan  en un pened' estava
muyt' alt' e muyt' esquivo,  u a dona morava;
e o menĩo un vaso  en sa mão fillava
contra hũa fẽestra,  e lavar-o queria.
Parade mentes ora ...
Ao demo non pro[u]gue  dest', e con grand' enveja
revolveu a pousada  o que maldito seja;
el que toda maldade  ama sempr' e deseja
fez o prazer en doo  tornar, ca lle prazia.
Parade mentes ora ...
Estev' o moç' o vaso  na fẽestra lavando,
e deitou-sse de peitos,  e foi ja que pesando
mais de la cinta suso;  foy o dem' o puxando
da outra part', e fora  pela pena caya.
Parade mentes ora ...
Sayu muyt' ao moço  sangue pelas orellas,
e quebraron-ll' os braços,  ollos e sobrencellas,
e ouve feramente  desfeita-las semellas,
e foi o moço morto  alá jus' u jazia.
Parade mentes ora ...
Contar non poderia  do doo que fezeron
a sogr' e a menynna  e quantos y severon;
mais a madre do moço,  pero sse del dolveron
todos, sol non choraba  por el nen se carpia.
Parade mentes ora ...
A madre do menynno,  que avia fiança
na Virgen groriosa  sen nẽua dultança,
feze-o levar logo  con mui grand' esperança
ant' o altar da Virgen  e assi lle dizia:
Parade mentes ora ...
"Ai, Virgen groriosa,  tu que un fill' ouviste
por salvaçon do mundo  e criast' e nodriste,
des i de mort' esquiva,  Sennor, matar-lo viste,
e sabes com' á coita  de fillo queno cria;
Parade mentes ora ...
Sennor, dá-me meu fillo,  ca ben podes faze-lo,
ca de punnar y muito  non ás, senon quere-lo;
porende dá-mio vivo  que eu possa ave-lo
pera o teu serviço,  se non, morta seria."
Parade mentes ora ...
Per oraçon da madre  o moço deu levada
do leit' en que jazia,  e viv' essa vegada
deu vozes contra todos,  diss : "Ay, de que pousada
me tirastes, mia madre,  u viçoso vivia!"
Parade mentes ora ...
Ficou aquel menynno  viv' e tan ben guarido
que sol non parecia  per u fora ferido.
Deu sa madr' a Deus graças  que lle tan ben comprido
foi o que demandava  e donde sse doya.
Parade mentes ora ...
Prometeu aquel moço  que en orden entrasse
e mantẽer castidade  nos dias que durasse,
e de toda folia  des aly sse quitasse;
e outrossi a moça  assi o prometia.
Parade mentes ora ...
Ambos fillaren ordin  teveron por gran viço,
e a Santa Maria fezeron y serviço
sempr' enquanto viveron,  e dest' outro boliço
do mundo sse quitaron  e de toda folia.
Parade mentes ora ...
Este miragr' escrito  foy logo mantenent', e
deu a Santa Maria  graças toda a gente;
e nos assi façamos,  ben sey certamente
que é dos peccadores  esforç' e lum' e via.
Parade mentes ora ...