[Esta é como Santa Maria fez queimar a lãa aos mercadores
que offerera algo a sua omage, e llo tomaran depois].

O que a Santa Maria  der algo ou prometer,
dereit' é que ss' en mal ache  se llo pois quiser toller.
Ca muit' [é] ome sen siso  que lle de dar algu' é greu,
ca o ben que nos avemos,  Deus por ela no-lo deu.
E por esto non lle damos  ren do noso, mas do seu,
onde quen llo toller cuida  gran sobervia vay fazer.
O que a Santa Maria  der algo ou prometer ...
Desta razon un miragre  direi fremoso, que fez
a Virgen Santa Maria,  que é Sennor de gran prez,
por hũas sas reliquias  que levaron hũa vez
ũus crerigos a França,  de que vos quero dizer.
O que a Santa Maria  der algo ou prometer ...
Estes foron da cidade  que é chamada Leon
do Rodão, u avia  mui grand' igreja enton,
que ardeu tan feramente  que sse fez toda carvon;
mas non tangeu nas relicas,  esto devedes creer.
O que a Santa Maria  der algo ou prometer ...
Ca avia y do leite  da Virgen esperital,
outrossi dos seus cabelos  envoltos en un cendal,
tod' aquest' en hũa arca  feita d' ouro, ca non d' al;
estas non tangeu o fogo,  mai-lo al foi tod' arder.
O que a Santa Maria  der algo ou prometer ...
Os crerigos, quando viron  que a igreja queimar
se fora, como vos digo,  ouveron-sse d' acordar
que sse fossen pelo mundo  conas relicas gãar
per que ssa eigreja feita  podess' agynna seer.
O que a Santa Maria  der algo ou prometer ...
Mestre Berna[l]d' avia  nom' un que er' en dayan
da eigreja, ome bõo,  manss' e de mui bon talan,
que por aver Parayso  sempre soffria afan;
este foi conas relicas  polas fazer connocer.
O que a Santa Maria  der algo ou prometer ...
E andou primeiro França,  segundo com' aprendi,
u fez Deus muitos miragres  por elas; e foi assy
que depois a Ingraterra  ar passou e, como' oý,
polas levar mais en salvo  foy-as na nave meter
O que a Santa Maria  der algo ou prometer ...
Dun mercador que avia  per nome Colistanus,
que os levass' a Bretanna,  a que pobrou rei Brutus;
e entrou y tanta gente  que non cabian y chus,
de mui ricos mercadores  que levavan grand' aver.
O que a Santa Maria  der algo ou prometer ...
E u ja pelo mar yan  todos a mui gran sabor,
ouveron tan gran bonaça  que non podia mayor;
e estando en aquesto,  ar ouveron gran pavor,
ca viron ben seis galeas  leixar-ss' a eles correr,
O que a Santa Maria  der algo ou prometer ...
De cossarios que fazian  en aquel mar mal assaz.
mas pois o sennor da nave  os viu, disse: "Non me praz
con estes que aqui vẽen;  mais paremo-nos en az,
e ponnamos as relicas  alt' u as possan veer."
O que a Santa Maria  der algo ou prometer ...
Logo que esto foi dito,  maestre Bernalt sacou
a arca conas relicas;  e tanto que as mostrou,
dos mercadores que yan  ena nav' un non ficou
que tan toste non vẽessen  mui grand alg' y offerer.
O que a Santa Maria  der algo ou prometer ...
Todos enton mui de grado  offerian y mui ben:
os ũus davan y panos,  os outros our' ou argen,
dizendo: "Sennor tod' esto  filla que non leixes ren,
sol que nos guardes os corpos  de mort' e de mal prender."
O que a Santa Maria  der algo ou prometer ...
En tod' est' as seis galeas  non quedavan de vĩir,
cada hũa de ssa parte,  por ena nave ferir.
E o que tĩia a arca  das relicas, sen mentir,
alçou-a contra o ceo,  pois foy-a alte põer.
O que a Santa Maria  der algo ou prometer ...
O armiral das galeas  vĩia muit' ant' os seus,
e o que tĩia a arca  da Virgen, Madre de Deus,
lles diss' a mui grandes vozes:  "Falssos, maos e encreus,
de Santa Maria somos,  a de que Deus quis nacer.
O que a Santa Maria  der algo ou prometer ...
E poren mal non nos faças,  se non, logo morrerás
e con quantos tigo trages  ao inferno yrás
e de quant' acabar cuidas  ren en non acabarás,
ca a nav' estas relicas  queren de ti deffender."
O que a Santa Maria  der algo ou prometer ...
Quant' o crerigo dizia  o almiral tev' en vil,
e fez tirar das galeas  saetas mui mais de mil
por mataren os da nave;  mas un vento non sotil
se levantou muit' agỹa,  que as galeas volver
O que a Santa Maria  der algo ou prometer ...
Fez, que a do almirallo  de fond' a cima fendeu,
e britou logo o maste,  e sobr' el enton caeu
e deu-lle tan gran ferida,  que os ollos lle verteu
logo fora da cabeça  e fez-lo no mar caer.
O que a Santa Maria  der algo ou prometer ...
E fez as outras galeas  aquele vento de sur
alongar enton tan muito  que as non viron nenllur;
e apareceu-lles Doura,  a que pobrou rey Artur,
e enton cuydaron todos  o seu salvo tẽer.
O que a Santa Maria  der algo ou prometer ...
E logo aas relicas  correndo mui gran tropel
vẽo desses mercadores,  e cada un seu fardel
fillou e quant' al y dera,  e non cataron o bel
miragre maravilloso,  per que os fez guarecer
O que a Santa Maria  der algo ou prometer ...
A Virgen Santa Maria,  Madre do muit alto Rey,
que matou seus ẽemigos,  como vos ja dito ey.
E maestre Bernal disse:  "Un preito vosco farey:
dar-vos-ey a meyadade,  e leixad' o al jazer."
O que a Santa Maria  der algo ou prometer ...
Todos responderon logo:  "Preit' outr' y non averá
que o todo non tomemos,  mas tornaremos dacá;
daquelo que guaannarmos  cad[a] ũu y dará
o que vir que é guisado,  como o poder soffrer."
O que a Santa Maria  der algo ou prometer ...
O[s] mais desses mercadores  de Frandes e de Paris
eran; e pois s' apartaron,  cada ũu deles quis
comprar de seu aver lãa,  cuidando seer ben fis
que en salvo a ssa terra  a poderia trager.
que a Santa Maria  der algo ou prometer ...
E poy-ll' ouveron conprada,  un dia ante da luz
moveron do porto Doura;  mais o que morreu na cruz,
querendo vingar sa Madre,  fez com' aquel que aduz
gran poder de meter medo  que ll' ajan de correger
O que a Santa Maria  der algo ou prometer ...
O gran torto que fezeran  a ssa Madre Emperadriz,
a que é Sennor do mundo.  E poren, par San Fiiz,
feriu corisco na nave,  e com' o escrito diz,
queimou tod' aquela lãa  e non quis o al tanger.
O que a Santa Maria  der algo ou prometer ...
Quand' este miragre viron,  tornaron mui volonter
u leixaran as relicas,  e disseron: "Pois Deus quer
que a ssa Madre do nosso  demos, quis do que tever
dará y de bõa mente,  e ide-o receber."
O que a Santa Maria  der algo ou prometer ...
Disso maestre Bernaldo:  "Esto mui gran dereit' é
de vos nenbrar das relicas  da Virgen que con Deus ssé,
a que fezeste gran torto  guardando mal vossa fe."
E non quis en mais do terço,  que fezo logo coller.
que a Santa Maria  der algo ou prometer ...