Senhor fremosa, nom poss' eu osmar
que est aquel em que vos mereci
tam muito mal quam muito vós a mi
fazedes; e venho vos perguntar
o por que é, ca nom poss' entender,
se Deus me leixe de vós bem achar,
em que vo-l' eu podesse merecer.

Se é, senhor, porque vos sei amar
mui mais que os meus olhos, nem ca mi
e assi foi sempre des que vos vi;
pero sabedes que ei gram pesar
de vós amar, mais nom poss' al fazer;
e porem vós, a quem Deus nom fez par,
nom me devedes i culpa pÔer.

Ca sabedes que se m' end' eu quitar
podéra des quant' a que vos servi,
mui de grado o fezéra logu' i;
mais nunca pudi o coraçom forçar
que vos gram bem nom ouvess' a querer,
e porem nom dev' eu a lazerar,
senhor, nem devo porend' a morrer.



 