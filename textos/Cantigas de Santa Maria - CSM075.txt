[[C]omo Santa Maria fez veer ao clerigo
que era mellor pobreza con omildade ca requeza mal gãada
con orgullo e con sobervia.]

Omildade con pobreça
quer a Virgen corõada,
mais d' orgullo con requeza
é ela mui despagada.
E desta razon vos d[i]rei  un miragre mui fremoso,
que mostrou Santa Maria,  Madre do Rey grorioso,
a un crerigo que era  de a servir desejoso;
e poren gran maravilla  lle foi per ela mostrada.
Omildade con pobreza ...
Ena vila u foi esto  avia un usureiro
mui riqu' e muit' orgullos' e  sobervi' e tortiçeiro;
e por Deus nen por sa Madre  non dava sol nen dinneiro,
e de seu corpo pensava  muit' e de sa alma nada.
Omildade con pobreça ...
Outrosi en es[s]a vila  era hũa velloçinna
mui cativa e mui pobre  e de tod' aver mesquinna;
mais amava Jesu Cristo  e a ssa Madr', a Reỹa,
mais que outra ren que fosse.  E con tant' era pagada
Omildade con pobreça ...
Tan muit[o] que non preçava  deste mundo nimigalla;
e porend' en hũa choça  morava, feita de palla,
e vivia das esmolnas  que lle davan; e sen falla
mui mais se pagava desto  ca de seer ben erdada.
Omildade con pobreça ...
[E] estando desta guisa,  deu a ela fever forte,
e outrosi ao rico,  per que chegaron a morte;
mais a vella aa Virgen  avia por seu conorte,
e o rico ao demo,  que lle deu morte coitada.
Omildade con pobreça ...
Mais o capelan correndo,  quando soube com' estava
o rico, vẽo aginna,  porque del aver coidava
gran peça de seus dinneiros,  ca el por al non catava,
e diss': "Est' anfermedade  semella muit' aficada.
Omildade con pobreça ...
E porend' eu vos consello  que façades testamento,
e dad' a nossa ygrega  sequer çen marcos d'arento;
ca de quant' aqui nos derdes  vos dará Deus por un çento,
e desta guis' averedes  no Parayso entrada".
Omildade con pobreça ...
A moller, a que pesava  de que quer que el mandasse,
diss' ao crerigo toste  que daquesto se calasse,
ca seu marido guarria,  e que folga-lo leixasse
entre tanto sa fazenda  averia ordinada.
Omildade con pobreza ...
Ao crerigo pesava  desto que ela dizia,
mais por ren que lle disses[s]e,  partir no[n] s'ende queria;
e o ric' enton con sanna  mui bravo lle respondia:
"Na moller e enos fillos  ei mia alma ja leixada".
Omildade con pobreça ...
O crerig' assi estando  de sse non yr perfiado,
hũa moça a el vẽo  que lle troxe tal mandado
da vella como morria,  e que lle désse recado
com' ouvesse maenfesto  e que fosse comungada.
Omildade con pobreça ...
Diss' el enton: "Vay-te logo,  ca ben vees com' eu fico
aqui con est' ome bõo  que é onrrad' e mui rico,
que non leixarei agora  pola vella que no bico
ten a mort' a mais dun ano,  e pero non e finada".
Omildade con pobreça ...
Quand' aquest' oyu a moça  da vella, foi-se correndo
e achó-a mui coitada  e cona morte gemendo,
e disse-ll': "Aquel moogo  non verrá, per quant' entendo,
nen per el, macar moirades,  no[n] seredes sot[er]rada".
Omildade con pobreza ...
Quand' est' entendeu a vella,  foi mui trist' a maravilla
e disso; "Santa Maria  Virgen, de Deus Madr' e Filla,
ven por mi' alm' e non pares  mentes a mia pecadilla,
ca non ey quen me comungue  e sõo desamparada".
Omildade con pobreça ...
En casa do ric' estava  un crerigo d' ava[n]geo
que ao capelan disse:  "Vedes de que me reçeo:
se aquesta vella morre,  segund' eu entend' e creo,
será vos de Jesu Cristo  a sa alma demandada".
Omildade con pobreça ...
E o capelan lle disse:  "Esto non me conselledes,
que eu leix' est' ome bõo;  mas id' y se ir queredes,
e de quant' alá gãardes,  nulla parte non me dedes."
E o evangelisteiro  se foi logo sen tardada,
Omildade con pobreça ...
E fillou o Corpus Cristi  e o caliz da ygrega;
e quando foi aa choça,  viu a que bẽeyta seja,
Madr[e] do que non se paga  de torto nen de peleja,
seend' aa cabeçeira  daquela vella sentada.
Omildade con pobreça ...
E viu con ela na choça  hũa tan gran claridade,
que ben entendeu que era  a Sennor da piadade.
E el tornar-se quisera,  mas disso-ll' ela : "Entrade
cono corpo de meu Fillo,  de que eu fui empren[n]ada."
Omildade con pobreça ...
E pois entrou, viu a destro  estar hũas seys donzelas
vestidas de panos brancos,  muit' apostas e mais belas
que son lilios nen rosas,  mas pero non de conçelas,
outrosi nen d' alvayalde,  que faz a cara enrrugada.
Omildade con pobreza ...
E siian as[s]entadas  en palla, non en tapede;
e disse a Virgen Santa  ao crerigo: "Seede,
e aquesta moller bõa  comungad' e as[s]olvede,
como çed' a Parayso vaa u ten ja pousada."
Omildade con pobreça ...
O crerigo, macar teve  que lle dizia dereito
a Virgen Santa Maria,  non quis con ela no leito
seer, mais fez aa vella  que se ferisse no peito
con sas mãos e disses[s]e:  "Mia culpa, ca fui errada."
Omildade con pobreza ...
E pois foi maenfestada,  Santa Maria alçó-a
con sas mãos, e tan toste  o crerigo comungó-a;
e desque foi comungada,  u xe jazia deitó-a,
e disse-ll' enton a vella:  "Sennor, nossa avogada,
Omildade con pobreza ...
No[n] me leixes mais no mundo  e leva-me ja contigo
u eu veja o teu Fillo,  que é teu Padr' e amigo."
Respos-lle Santa Maria:  "Mui çedo serás comigo;
mais quero que ant' un pouco  sejas ja quanto purgada,
Omildade con pobreza ...
Por que tanto que morreres  vaas logo a Parayso
e non ajas outr' enpeço,  mais sempre goyo e rriso,
que perdeu per sa folia  aquel rico de mal siso,
por que sa alma agora  será do demo levada."
Omildade con pobreza ...
E ao crerig' ar disse:  "Ide-vos, ca ben fezestes,
e muito sõo pagada  de quan ben aqui vẽestes;
e, par Deus, mellor consello  ca o capelan tevestes,
que ficou con aquel rico  por levar del gran soldada."
Omildade con pobreza ...
Enton o clerigo foi-se  a cas do rico maldito,
u o capelan estava  ant' el en gẽollo fito;
e ar viu a casa chẽa,  per com' eu achei escrito,
de diabos que vẽeran  por aquel' alma julgada.
Omildade con pobreza ...
Entonçe se tornou logo  aa choça u leixara
a vella, e viu a Virgen  tan fremosa e tan crara,
que o chamou con sa mão  como x[o] ante chamara
dizendo: "Ja levar quero  a alma desta menguada."
Omildade con pobrez[a] ...
Enton diss' aa vella : "Ven-te  ja comig[o], ay amiga,
ao reyno de meu Fillo,  ca non á ren que che diga
que te log' en el non colla,  ca el dereito joyga."
E tan tost' a moller bõa  foi deste mundo passada.
Omildade con pobreza ...
E ao crerigo a Virgen  disse que mui ben fezera
e que mui ben s' acharia  de quanto ali vẽera,
demais faria-ll' ajuda  mui çed' en gran coita fera;
e pois aquest' ouve dito,  foi-s' a Benaventurada.
Omildade con pobreza ...
E enquant' a Virgen disse,  sempr' o crerig' os gẽollos
teve ficados en terra,  chorando muito dos ollos;
e tornou-ss' a cas do rico,  e ouv' y outros antollos,
ca viu de grandes diabos  a casa toda çercada.
Omildade con pobreza ...
E pois que entrou, viu outros  mayores que os de fora,
muit' espantosos e feos,  e negros mui más ca mora,
dizendo: "Sal acá, alma,  ca ja tenp[o] é e ora
que polo mal que feziste  sejas senpr' atormentada".
Omildade con pobreza ...
E a alm' assi dizia:  "Que sera de min, cativa?
Mais valvera que non fosse  eu en este mundo viva,
pois ei de soffrer tal coita  no ynferno, tan esquiva,
agora a Deus prougues[s]e  que foss' en poo tornada".
Omildade con pobreza ...
Quand' o crerigo viu esto,  fillou-se-ll' ende tal medo,
que de perder-se ouvera;  mas acorreu-lle mui çedo
a Virgen Santa Maria,  que o tirou pelo dedo
fora daquel lugar mao,  como Sennor mesurada,
Omildade con pobreza ...
E disse-lle: "Para mentes  en quant' agora aqui viste
outrosi [e] ena choça,  ali u migo seviste;
que ben daquela maneira  que o tu tod' entendiste
o conta log' aas gentes  sen ningũa delongada".
Omildade con pobreza ...
O clerigo fez mandado  da Virgen de ben conprida,
e mentre viveu no mundo  foi ome [de] santa vida;
e depois, quando ll' a alma  de sa carne foi saida,
levó-a a Santa Maria;  e ela seja loada.
Omildade con pobreza..