[Como Santa Maria livrou de morte ũu mancebo que enforcaron
a mui gran torto, e queimaron un herege que llo fezera fazer.]

Por dereito ten a Virgen,  a Sennor de lealdade
que sobr' el se torn' o dano  de quen jura falssidade.
Desto direi un miragre  de gran maravill' estranna
que mostrou Santa Maria  por un romeu d' Alemanna
que a Santiago ya,  que éste padron d' Espanna,
e per Rocamador vẽo  a Tolosa a cidade.
Por dereito ten a Virgen,  a Sennor de lealdade ...
El sobre toda-las cousas  amava Santa Maria,
e poren muit' ameude  lle rogava e dizia
que o d' oqueijon guardasse  e seu fillo que tragia,
pois que Madr' era de Cristo,  que é Deus en Trĩidade.
Por dereito ten a Virgen,  a Sennor de lealdade ...
E pois entrou en Tolosa,  foi llogo fillar pousada
en casa dun grand' erege,  non sabend' end' ele nada;
mas quando o viu a gente,  foi ende maravillada
e disseron ao fillo:  "Dest' albergue vos quitade."
Por dereito ten a Virgen,  a Sennor de lealdade ...
O erege, que muit' era  cheo de mal e d' engano
e que muitas falssidades  fazia sempre cad' ano,
porque aquel ome bõo  non sse fosse del sen dano,
fillou un vaso de prata  alá en ssa poridade
Por dereito ten a Virgen,  a Sennor de lealdade ...
E meté-o eno saco  do fillo; e pois foi ydo,
foi tan toste depos eles,  metendo grand' apelido
que lle levavan seu vaso  de prata nov' e bronido;
e poi-los ouv' acalçados  disse-lles: " Estad', estade!"
Por dereito ten a Virgen,  a Sennor de lealdade ...
Os romeus, quando' esto viron,  foron en maravillados,
ca viron vĩir o baile  cos seus omẽes armados
que os prendeu, e tan toste  foron ben escodrunnados,
ata que o vas' acharon  no saqu', esto foi verdade.
Por dereito ten a Virgen,  a Sennor de lealdade ...
Tan toste que o acharon,  o erege que seu era
jurou por aquele vaso  e que llo furtad' ouvera
o moço que o tragia;  e a jostiça tan fera
foi de sanna, que tan toste  diss': " Este moç' enforcade."
Por dereito ten a Virgen,  a Sennor de lealdade ...
Os seus omẽes cruees  muit' aginna o fezeron
e da coita de seu padre  sol mercee non ouveron;
e despois que o na forca  ante seus ollos poseron,
el acomendou-ll' a alma  aa Sennor de bondade.
Por dereito ten a Virgen,  a Sennor de lealdade ...
E el foi-ss' a Santiago,  u avia prometudo;
e depois aa tornada  non lle foi escaeçudo
d' ir u seu fillo leixara  morto, que fora traudo,
e foy-o muito catando,  chorando con piadade.
Por dereito ten a Virgen,  a Sennor de lealdade ...
E u el assi chorava,  diss' o fillo: "Ome bõo,
padre, e non vos matedes,  ca de certo vivo sõo;
e guarda-m' a Virgen Santa,  que con Deus see no trõo,
e me sofreu en sas mãos  pola ssa gran caridade."
Por dereito ten a Virgen,  a Sennor de lealdade ...
Quando viu aquel coitado  que seu fill' assi falava,
foi correndo a Tolosa  e ao baile chamava,
e ar chamou muita gente,  que alá sigo levava
que vissen seu fillo vivo,  que fora por crueldade
Por dereito ten a Virgen,  a Sennor de lealdade ...
Posto na forca e morto;  mas non quis a Virgen Santa,
que aos maos abaixa  e aos bõos avanta,
e o sofreu en sass mãos  que non colgou da garganta.
E disse: " Amigos, ide  toste e o descolgade. "
Por dereito ten a Virgen,  a Sennor de lealdade ...
Foron-sse logu', e con eles  foi seu padre o cativo
con coita d' aver seu fillo;  e des que llo mostrou vivo,
descendérono da forca,  e un chorar tan esquivo
fazian todos con ele,  que mester ouv' y: " Calade!"
Por dereito ten a Virgen,  a Sennor de lealdade ...
E pois sse calad' ouveron,  contou-lles todo seu feito
com' estedera na forca  tres meses todos aeito,
u a Virgen o guardara,  e a verdade do preito
lles disse, rogando muito:  "O erege mi chamade,
Por dereito ten a Virgen,  a Sennor de lealdade ...
Que ascondeu no meu saco  o vaso per que prendesse
eu morte crua e maa;  poren non quis que morresse
a Virgen Santa Maria,  mas guisou-mi que vivesse;
e porende as loores  deste feit' a ela dade."
Por dereito ten a Virgen,  a Sennor de lealdade ...
E logo toda a gente  enviaron a Tolosa
polo ereg'; e pois vẽo  con ssa cara vergonnosa,
souberon del a verdade  e morte perigoosa
lle deron dentr' en un fogo,  dizendo-ll': " Aqui folgade."
Por dereito ten a Virgen,  a Sennor de lealdade ...
Esta jostiça tan bõa  a Madre do Josticeiro
fez por aquel ome bõo  mui leal e verdadeiro,
que lle deu seu fillo vivo,  e o ereg' usureiro
ar fez que prendesse morte  qual buscou por sa maldade.
Por dereito ten a Virgen,  a Sennor de lealdade ...
E por aquest', ai, amigos,  demos-lle grandes loores
que sempre' acorr' os coitados  e parç' aos peccadores,
e a todos faz mercees,  a grandes e a mẽores;
e porend' os seus miragres  tan nobres muito loade.
Por dereito ten a Virgen,  a Sennor de lealdade ...