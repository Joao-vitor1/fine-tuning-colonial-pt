[Como dous marỹeiros sse querian matar en Laredo ant' o altar
de Santa Maria, e pola ssa gran mercee guardó-os
que sse non matassen nen se ferissen.]

Sen muito ben que nos faze  a Sennor esperital,
guarda-nos que non façamos  quanto podemos de mal.
Ca u a nossa natura  quer obrar mais mal ca ben,
guarda-nos ela daquesto,  que non possamos per ren.
E de tan gran piadade  un miragre direi en
que mostrou grand' en Laredo  a Sennor que pod' e val
Sen muito ben que nos faze  a Sennor esperital ...
Na ssa ygreja que dixe,  que sobelo mar está
e que van en romeria  as gentes muitas alá
rogar aa Groriosa,  aquela que senpre dá
consello aos cuitados  e que nas cuitas non fal.
Sen muito ben que nos faze  a Sennor esperital ...
Onde foi hũa vegada  que foron y albergar
muitos omees da terra  e sas candeas queimar;
e enton dous marỹeiros  fillaron-ss' a pelejar,
ben ant' o altar estando,  de peleja mui mortal.
Sen muito ben que nos faze  a Sennor esperital ...
E sacaron os cuitelos  log' anbos por se ferir;
mas non quis a Groriosa  que o podessen conprir,
ca mover non se poderon,  nen un ao outro yr;
e toda a gent' y vẽo  veer este feit' atal.
Sen muito ben que nos faze  a Sennor esperital ...
E assi como os braços  foron anbos estender
por se ferir, non poderon  per ren poi-los encoller;
e estando-se catando,  non se podian mover,
ben come se fossen feitos  de pedra ou de metal.
Sen muito ben que nos faze  a Sennor esperital ...
E estand' assi tolleitos,  cada un se repentiu
muit' e a Santa Maria  logo mercee pediu,
e demais toda a gente  que aqueste feito viu,
rogando Santa Maria  logo, que non ouv' y al.
Sen muito ben que nos faze  a Sennor esperital ...
E ela o rogo deles  oyu e sa oraçon;
e estes que se querian  mal, perdõaron-ss' enton,
e a gente que y era  loaron de coraçon
a Virgen de que Deus quiso  naçer dia de Natal.
Sen muito ben que nos faze  a Sennor esperital ...