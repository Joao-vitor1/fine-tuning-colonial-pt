[[C]omo Santa Maria livrou de prijon un cavaleiro por ũa cantiga
que lle fez, que tiinna preso el Con Simon.]

En bon ponto vimos esta Sennor que loamos,
que nos tan cedo acorre quando a chamamos.
Un trobador de Gasconna era, e trobava
al Con Symon e a muitos, si que sse queixava
a gente del, ca dizian que os dẽostava
mais quantos somos no mundo enquanto vivamos.
En bon ponto vimos esta Sen[n]or que loamos ...
El Con Symon era conde rrico e poderoso
e disse a un seu ome, que non foi priguiçoso:
"Vay-me logo prender aquel trobador astroso,
e busca fortes prijões en que o metamos."
En bon ponto vimos esta Sennor que loamos  ...
El indo per un camin[n]o mui desegurado,
chegou aquel mandadeir' e fillou-o privado
e adusse-o al cond'; e foi logo deitado
en prijões, u jouvessen quantos desamamos.
En bon ponto vimos esta Sen[n]or que loamos  ...
El Con Symon muitas vezes jurado avia
que o trobador matasse logu' en outro dia;
mais a nossa avogada, Reynna Maria,
a vegadas nos estorva do mal que pensamos.
En bon ponto vimos esta Sen[n]or que loamos  ...
E se vio nas prijões, cuidou que morresse,
e chamou Santa Maria que lle socorresse,
e jurou-ll' ali jazendo, que mentre vivesse
polo seu amor trobasse, de que nos trobamos.
En bon ponto vimos esta Sennor que loamos  ...
Pois que o trobador ouv' a oraçon comprida,
achou-ss' ençima dun monte, cabo dũa 'rmida
da Virgen Santa Maria, que lle dera vida
e o guardou de tal morte que todos dultamos.
En bon ponto vimos esta Sennor que loamos  ...