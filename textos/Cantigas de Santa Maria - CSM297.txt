[[C]omo Santa Maria mostrou vertude na sa omagen, porque dizia
un frade que non avia vertude no madeir' entallado.]

Com' é mui bõ' a creença  do que non vee om' e cree,
ben assi é mal creente  de non creer o que vee.
Dest' un fremoso miragre  vos rog' ora que ouçades,
e des que o entenderdes  fará-vos que ben creades
en Deus e en[a] ssa Madre,  per que seu amor ajades,
o que nunca aver pude  quen en eles ben non cree.
Com' é mui bõ' a creença  do que non vee om' e cree ...
E poren creer devemos  que Deus conprida vertude
ést[e] e que del os santos  la an per que den saude
a aqueles que o creen;  e poren, se Deus m' ajude,
mui cegu' é d'entendimento  o que aquesto non vee.
Com' é mui bõ' a creença  do que non vee om' e cree ...
E pois a ssa gran vertude  assi ést' apparellada
d'obrar en aquela cousa  que acha enderençada
pera a receber logo,  esto razon é provada
que na omagen vertude  acha o que [o] ben cree.
Com' é mui bõ' a creença  do que non vee om' e cree ...
Ca ben com' a cousa viva  recebe por asperança
vertude, sol que a creen,  ben assi por semellança
a recebe a omagen  mantemento sen tardança
daquel de que é fegura,  macar om' a el non vee.
Com' é mui bõ' a creença  do que non vee om' e cree ...
Onde foi hũa vegada  que un rei sigo tragia
hũa omagen mui bela  da Virgen Santa Maria,
por que Deus muitos miragres  demostr[ava] cada dia,
en que foi travar un falsso  frade que en Deus non cree,
Com' é mui bõ' a creença  do que non vee om' e cree ...
Dizendo: "Muito per tenno  que [é] ome sen recado
o que cree que vertude  á no madeir' entallado
que non fala nen se move,  est' [é] ben sandeu provado
e tenno que é mui cego  o que aquesto non vee".
Com' é mui bõ' a creença  do que non vee om' e cree ...
Quand' el diss' esta paravla,  mui preto del Rei estava,
que todas estas sandeces  que dizia ascuitava;
e demais contra un frade,  seu conpannon, se tornava
dizendo: "Este rei tenno  que enos idolos cree".
Com' é mui bõ' a creença  do que non vee om' e cree ...
Quand' o frad' aquesto disse,  tornouss' el Rei mui sannudo
e diss' aos que estavan  ant' el: "Muit' é atrevudo
e sandeu aqueste frade,  e tenno-o por perdudo,
ca non vee ben dos ollos,  mas pelo toutiço vee.
Com' é mui bõ' a creença  do que non vee om' e cree ...
E des oy mais sa fazenda  nunca irá adeante,
ante tornará a redr', e  senpre será malandante;
e a Virgen groriosa  non querrá que ss' [e]l avante
daquesto que el [á] dito,  pois que en ela descree."
Com' é mui bõ' a creença  do que non vee om' e cree ...
Tod' aquest' assi avẽo;  ca senpre fez sa fazenda
mui mal aquel frade falsso,  ca Deus quis fillar emenda
sempre dali adelante,  e Deus quis fillar emenda
del por si e por sa Madre  come d'ome que non cree.
Com' é mui bõ' a creença  do que non vee om' e cree ...