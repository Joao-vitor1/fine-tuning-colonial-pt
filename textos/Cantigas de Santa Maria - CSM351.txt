[Esta é como Santa Maria acrecentou o vỹo na cuba en Daconada
hũa aldea que é preto de Palença.]

A que Deus avondou tanto  que quiso dela nacer
ben pod' avondar as outras  cousas e fazer crecer,
E desta razon miragre  [mui] fremoso vos direi,
que mostrou Santa Maria,  com' eu en verdad' achei,
na eigrej' a Daconada,  hũ' aldea que eu sey
que é preto de Palença;  e oyde-m' a lezer.
A que Deus avondou tanto  que quiso dela nacer...
Ena ssa festa d'agosto  mui gran gente ven aly
por oyr toda-las oras,  e é costumad' assy
que tragen y pan e vỹo  en carretas, e ben y
o dan por seu amor dela  a queno quer receber.
A que Deus avondou tanto  que quiso dela nacer...
Ond' avẽo, non á muito  tenpo, que ss' y ajuntou
gran gent' a aquela festa,  e cada ũu punnou
en fazer grand' alegria:  quen soube luitar, luitou,
e quen soube chacotares  bõos, y os foi dizer.
A que Deus avondou tanto  que quiso dela nacer...
Outros ar corrian vacas  que fazian pois matar,
que cozia[n] en caldeiras  grandes e ýanas dar
a pobres que as comessen.  En tod' est' a lazerar
ouve per força o vỹo,  ca del foi grand' o bever.
A que Deus avondou tanto  que quiso dela nacer...
E pero que ben comian,  non tĩyan que era ren,
se daquele bõo vỹo  non bevessen a seu sen;
e porende foi minguando,  ca aquesto sempr' aven:
que du tollen e non põen  que á sempr' a falecer.
A que Deus avondou tanto  que quiso dela nacer...
Ond' hũa gran cuba chẽa  de vỹo pararon tal
que, sse non foi a madeira,  en ela non ficou al.
Entonce disseron todos:  "Se nos a Virgen non val,
con coita deste bon vỹo nos poderemos perder."
A que Deus avondou tanto  que quiso dela nacer...
E porend' aquela gente  se quisera yr enton;
mas chegou ũu ome bõo,  que lles diss' esta razon:
"Vaamos catar a cuba  e tiremo-ll' o tapon
mais de ffond', e per ventura  pod' y algun pouc' aver."
A que Deus avondou tanto  que quiso dela nacer...
Enton log' aquela gente  aa cuba sse chegou,
e o que lles diss' aquesto  ben per cima a catou
e achou-a toda chẽa  e a todos la mostrou,
e porend' a Virgen santa  fillaron-ss' a bẽeizer.
A que Deus avondou tanto  que quiso dela nacer...
E os que ante choravan  começaron de ryir
e beveron daquel vỹo  e juraron, sen mentir
que nunca atal beveran;  e os enfermos guarir
foron, quantos del beveron,  e pois mui sãos seer.
A que Deus avondou tanto  que quiso dela nacer...