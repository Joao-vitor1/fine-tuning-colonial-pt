[[C]omo un ome levava un anel a Don Manuel, irmão del Rey,
e perdé-o na carreira, e fez-llo Santa Maria cobrar.]

A Virgen, cuja merçee  é pelo mundo sabuda,
fazer achar pod' a cousa  aos que a an perduda.
Ca non é gran maravilla  d'enderencar, ben sabiades,
as cousas mui mal paradas  a que faz as voontades
enderençar dos culpados.  Poren nunca vos partades,
amigos, nas vossas coitas  de demandar sa ajuda.
A Virgen, cuja merçee  é pelo mundo sabuda ...
E dest' un muy gran miragre  avẽo ũa vegada
na çibdade de Sevilla,  u fazia sa morada
el Rey por guardar a terra  e que fosse ben pobrada
e ouvesse per mar frota,  per que fosse mais temuda.
A Virgen, cuja mercee  é pelo mundo sabuda ...
El en Sevilla morando,  avẽo que seu irmão
Don Manuel con el era,  que o amava de chão;
e o ben que ll' el fezera  non lle sayra en vão,
ca en servi-lo sa vida  [el] avia despenduda.
A Virgen cuja merçee  é pelo mundo sabuda ...
Porend' el Rey o amava,  e gran dereito fazia.
E u estavan falando  el Rey e ele un dia,
un anel lle mostrou logo  el Rey, que sigo tragia,
que dun jaspis mui riq' era,  pedra nobre connosçuda,
A Virgen cuja merçee  é pelo mundo sabuda ...
E disse que lla daria.  E pois foi en sa pousada
Don Manuel, el Rey logo  non quis mais fazer tardada,
mais enviou-ll' a sortella,  en ouro engastõada,
per un ome de sa casa  e diz: "muito me sauda
A Virgen, cuja merçee  é pelo mundo sabuda ...
Don Manuel e dá-lle este  anel que ll' ey prometudo."
E o ome foi-sse logo;  mais non foi aperçebudo
de o guardar com' ouvera  a guarda-lo, e perdudo
o ouve ena carreyra.  E com' ũa cousa muda
A Virgen, cuja mercee  é pelo mundo sabuda ...
Nemigalla non falava,  mais diss' en sa voontade:
"Muit' é mester que me valla,  Sennor, a ta piedade,
Santa Maria do Porto,  e prometo-ch' en verdade
seis livras de bõa çera  que en ta casa arduda
A Virgen, cuja mercee  é pelo mundo sabuda ...
Seja, Sennor, e tu val-me  a esta coita ten fera."
El dizendo est', outr' ome  que logo pos el vẽera
achou aquela sortella  e viu ben que sua era
daquele que a levava;  pois que ouv' entenduda
A Virgen, cuja merçee  é pelo mundo sabuda ...
Esta cousa, foi pos ele  en tal que o preguntasse
se aquel anel perdera,  e dessi que o fillasse.
E o outro tornou logo,  dizendo-lle se achasse
tal sortella, que lla désse  e non lle foss' asconduda.
A Virgen, cuja merçee  é pelo mundo sabuda ...
E o outr' o anel logo  lle deu, dizendo-lle: "Amigo,
non querria por mia culpa  que vos valia dun figo
perdessedes; mais tomade-o logo, ca ben vos digo
que se outro a achasse, de vos non fora veuda
A Virgen, cuja merçee  é pelo mundo sabuda ...
Esta sortella." E logo  foy-sse con ela correndo
u Don Manuel pousava,  que o estav' atendendo,
e deu-lla; e pois lo feyto  lle contou, com' eu aprendo,
tornou-sse al Rei. E pois ll' ouve  esta cousa retrauda,
A Virgen, cuja merçee  é pelo mundo sabuda ...
El Rey e quantos y eram  deron porende loores
aa Virgen gloriosa  que merçees e amores
nos faz en muitas maneiras,  macar somos pecadores,
e d'acorrer-nos nas coitas  está sempr' aperçebuda.
A Virgen, cuja merçee  é pelo mundo sabuda ...