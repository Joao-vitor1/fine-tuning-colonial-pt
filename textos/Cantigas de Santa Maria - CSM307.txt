[[C]omo Santa Maria tolleu ũa gran tempestade de fogo en
terra de Çeçilla.]

Toller pod' a Madre de nostro Sennor
toda tempestade, se ll' en prazer for.
E dest' en Cezilla mostrou hũa vez
un mui gran miragre a Sennor de prez
que é madr' e filla daquel Deus que fez
a terra e pos os ceos en redor.
Toller pod' a Madre de nostro Sennor ...
Cezilla é hũa inssoa de mar
rica e viçosa, com' oý contar,
de toda-las cousas que pod' om' achar
por aver avondo e vic' e sabor.
Toller pod' a Madre de nostro Sennor ...
En aquesta terra un mui gran mont' á
que veen de longe os que van alá,
que Mongibel chaman, e de fogos dá
chamas aas vezes, ond' an gran pavor
Toller pod' a Madre de nostro Sennor ...
Todo-los da terra. Onde conteceu
que en aquel monte fogo s' acendeu
mui grande, e toda a terra tremeu,
e choveu tan muito come no mayor
Toller pod' a Madre de nostro Sennor ...
Inverno do mundo chove, com' oý,
volta con gran pedra, e ar outrossy
cayan coriscos tantos ben aly
que cuidaron todos morrer a door.
Toller pod' a Madre de nostro Sennor ...
Quaraenta dias aquesto durou
e quarenta noites, que nunca quedou
ata que Santa Maria se mostrou
a ũu bon ome con gran resprandor.
Toller pod' a Madre de nostro Sennor ...
E diss-ll' a Reynna esperital:
"Se tu queres que sse tolla este mal,
un cantar me façan que seja [a]tal
qual a mi conven, ben feit' a mia loor."
Toller pod' a Madre de nostro Sennor ...
O ome bõo, que aquesto veer
foi en vison, muit[o] ouve gran prazer;
des i começou seu cantar a fazer
rimado segund[o] el soube mellor.
Toller pod' a Madre de nostro Sennor ...
E segund' as paravlas lle fez o son,
e depois cantó-o con gran devoçon;
e a tempestade quedou log' enton,
e perdeu en logo a gente temor.
Toller pod' a Madre de nostro Sennor ...