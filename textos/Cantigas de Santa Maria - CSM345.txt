[Como Santa Maria mostrou en vison a ũu Rei e a hũa Reỹa
como avia gran pesar porque entraron mouros
a sa capela de Xerez.]

Sempr' a Virgen groriosa  faz aos seus entender
quando en algũa cousa  filla pesar ou prazer.
E desta gran maravilla  ũu chanto mui doorido
vos direi que end' evẽo,  so que me seja oydo,
que conteceu en Sevilla  quando foi o apelido
dos mouros como gãaron  Xerez con seu gran poder.
Sempr' a Virgen groriosa  faz aos seus entender ...
Enton el Rei Don Affonso,  fillo del Rei Don Fernando,
reinava, que da Reynna  dos ceos tĩia bando
contra mouros e crischãos  maos, e demais trobando
andava dos seus miragres  grandes que sabe fazer.
Sempr' a Virgen groriosa  faz aos seus entender ...
Este dous anos avia,  ou ben tres, que gaannara
Xerez e que o castelo  de crischãos ben pobrara;
pero a vila dos mouros  como y estava leixara,
e avẽo que por esto  a ouvera pois a perder.
Sempr' a Virgen groriosa  faz aos seus entender ...
Ca os mouros espreitaron  quando el Rei ben seguro
estava deles, e toste  foron fazer outro muro
ontr' o castel' e a vila,  muit' ancho e fort' e duro;
e daly os do castelo  fillaron-s' a conbater
Sempr' a Virgen groriosa  faz aos seus entender ...
Tan feramente, en guisa  que ũu ric-ome onrrado
muito, que dentro jazia,  e Don Nun' era chamado,
con peça de cavaleiros,  foi de tal guisa coitado,
que al Rey enviou logo  que o mandass' acorrer.
Sempr' a Virgen groriosa  faz aos seus entender ...
El Rey quand' oyu aquesto,  fez logo toda sa oste
mover, e ar mandou logo  sacar seu pendon mui toste
de Sevilla, e sa tenda  e cozynna e reposte,
querendo yr aquela noite  a Guadeyra mãer.
Sempr' a Virgen groriosa  faz aos seus entender ...
E el estand' en aquesto,  ar vẽo-ll' outro mandado
de Don Nuno, que lle disse  de com' estava cercado
e que per seu corpo fosse  ll'acorrer; se non, pagado
per outr' ome non seria.  E el Rei foi aprender
Sempr' a Virgen groriosa  faz aos seus entender ...
Que esto que ll'enviava  dizer que o ajudasse,
que por al nono fazia  senon que, quando chegasse
el Rei a Xerez, que logo  o castelo ll'entregasse,
que per dereit' e per foro  non devi a seer.
Sempr' a Virgen groriosa  faz aos seus entender ...
Quand' el Rey oyu aquesto,  connoceu as maestrias
con que ll'andava, e logo  fillou sas cavalerias
que ll'enviou en acorro,  e foron y en dous dias;
e tan toste que chegaron,  foy-os logo a veer.
Sempr' a Virgen groriosa  faz aos seus entender ...
E el disse-lles que grande  prazer con eles avia,
mais que aquele castelo  per ren tẽer non podia
e per nulla maneira  en el morrer non queria,
e a eles rogou muito  que o fossen receber.
Sempr' a Virgen groriosa  faz aos seus entender ...
Eles, quand' oyron esto,  atal acordo tomaron
que leixassen no castelo  poucos omes; e leixaron
maos e tan mal guisados,  e assi o guisaron
que ante de meyo dia  s'ouv' o castel' a perder.
Sempr' a Virgen groriosa  faz aos seus entender ...
E prenderon quantos eran  en ele sen demorança,
e britaron a capela  da que é noss' anparança,
e fillaron a omagen  feita a ssa semellança
e foron pola queimaren,  mas sol nunca pod' arder.
Sempr' a Virgen groriosa  faz aos seus entender ...
Aa ora que aquesto  fazian, ben en Sevilla
jazia el Rey dormindo  na sesta; e maravilla
viu en sonnos, com' aquela  que é de Deus Madr e Filla
oya ena capela  de Xerez vozes meter.
Sempr' a Virgen groriosa  faz aos seus entender ...
E tragia en seus braços  ũu tan fremoso minỹo
que mais seer non podia,  pero era pequenyn[n]o;
e correndo aa porta  da capela mui festỹo
vĩia con el fugindo,  ca viia fog' acender
Sempr' a Virgen groriosa  faz aos seus entender ...
Dentro e de grandes chamas  arder toda a capela.
E porend' ela changendo  se chamava: "Ai, mesela,
se perez este minỹo,  que é cousa atan bela,
querria eu mil vegadas  ante ca ele morrer."
Sempr' a Virgen groriosa  faz aos seus entender ...
E a el Rey semellava  que lle dizia: "Uviade
e, por Deus, este minỹo  que trag' en braços fillade
que o non queim' este fogo,  e sequer mi leixade;
ca se ele ficar vivo,  eu mal non poss' aver."
Sempr' a Virgen groriosa  faz aos seus entender ...
El Rey, quand' aquest' oya,  foi logo fillar correndo
ao menỹ' e à Madre  do fogo que muit' ardendo
estava a grandes chamas.  E el chorand' e gemendo
despertou daqueste sonno  e fillou-o a dizer
Sempr' a Virgen groriosa  faz aos seus entender ...
A sa moller a Reynna,  que jazia eno leito
cabo del, e este sonno  lle contava tod' a eito.
E ela lle respondia  ben de dereit' en dereito:
"outro tal ei eu sonnado,  que vos quero retraer."
Sempr' a Virgen groriosa  faz aos seus entender ...
[E] enton lle contou todo  aquel sonno que sonnara,
e como a Santa Virgen  ben do fogo a chamara
que lle tiras[s]' o minỹo,  e que ela os tirara
ambos do fogo e 'n salvo  os fora enton põer.
Sempr' a Virgen groriosa  faz aos seus entender ...
Logo el Rey e a Reỹa  por aquesto entendudo
ouveron que o alcaçar  de Xerez era perdudo
e a omagen da Virgen  avia mal recebudo,
e porende se fillaron  daquesto muit' a doer.
Sempr' a Virgen groriosa  faz aos seus entender ...
Mas depois a poucos dias  quiso Deus que gaannada
Xerez este Rei ouvesse  e de crischãos pobrada,
e a omagen da Virgen  en capela tornada
con mui gran precisson fosse,  segun devia seer.
Sempr' a Virgen groriosa  faz aos seus entender ...
E el Rey e a Reynna  e seus fillos, que vẽeron
y con eles, a Deus graças  porende mui grandes deron.
E quantos aqueste feito oyron pois e souberon,
o nome da Santa Virgen  fillaron a bẽeizer.
Sempr' a Virgen groriosa  faz aos seus entender ...