Do que ben serve senpr' oí dizer
que ben pede: mays digo-vos de mi,
pero que eu, gram tenp' á, ben servi
huna dona que me tem en poder,
que nom tenho que, per meu ben servir,
eu razon ei de lhi, por en, pidir
o maior bem dos que Deus quis fazer.

Ben entend' eu que logar deve aver
o que ben serve de pidir, por en,
bem com razon, mays est' é tan gram ben
que lhi non pod' outro ben par seer,
poys d' eu ben servir huna dona tal
por lhi pedir ben que tan muyto val
sol non-no dev' en coraçon poer.

E, meus amigos, quen ben cousecer
o mui gram ben que Nostro Senhor deu
a esta dona, ben certo sei eu,
se ouver sen, que ben pode entender
que, per servir, quantos no mundo son
non deven sol poner en coraçon
que pedir possa en tal ben caber.

Por end' a min conven, querend' ou non,
de servir ben, sen avendo razon
que, per servir, sia ben d' atender.



 