Nunca coitas de tantas guisas vi
como me fazedes, senhor, soffrer;
e non vus queredes de min doer!
E, vel por Deus, doede-vus de mi!
Ca, senhor, moir', e vedes que mi-aven:
se vus alguen mal quer, quero-lh' eu mal,
e quero mal quantos vus queren ben.

E os meus olhos, con que vus eu vi,
mal quer', e Deus que me vus fez veer,
e a morte que me leixa viver,
e mal o mundo por quant' i naci.
Ca, senhor, moir', e vedes que mi-aven:
se vus alguen mal quer, quero-lh' eu mal,
e quero mal quantos vus queren ben.

A mia ventura quer' eu mui gran mal,
e quero mal ao meu coraçon,
e tod' aquesto, senhor, coitas son;
e quero mal Deus porque me non val.
Ca, senhor, moir', e vedes que mi-aven:
se vus alguen mal quer, quero-lh' eu mal,
e quero mal quantos vus queren ben.

E tenho que faço dereit' e sen
en querer mal quen vus quer mal e ben.



 