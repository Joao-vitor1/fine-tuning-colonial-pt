[[C]omo Santa Maria fez aa moller que queria fazer amadoiras
a seu amigo con el corpo de Jhesu Cristo e que o tragia na
touca, que lle correse sangui da cabeça ata que o tirou ende.]

Nunca ja pod' aa Virgen  ome tal pesar fazer,
como quen ao seu fillo,  Deus, coida escarnecer.
E o que fazer coida,  creed' aquesto por mi,
que aquel escarno todo  á de tornar sobre si.
E daquest' un gran miragre,  vos direi, que eu oý
que fezo Santa Maria; oyde-mio a lezer:
Nunca ja pod' aa Virgen  ome tal pesar fazer ...
Aquesto foi en Galiza,  non á y mui gran sazon,
que hũa ssa barragãa  ouve un escudeiron;
e por quanto s' el casara,  tan gran pesar ouv' enton,
que con gran coita ouvera  o siso end' a perder.
Nunca ja pod' aa Virgen  ome tal pesar fazer ...
E con gran pesar que ouve  foi seu consello buscar
enas outras sas vezĩas,  e atal llo foron dar:
que sol que ela podesse  hũa ostia furtar
das da eigreja, que logo  o poderia aver,
Nunca ja pod' aa Virgen  ome tal pesar fazer ...
Pois que lle tal ben queria.  E ela toste, sen al,
foi-sse a hũa eigreja  da Virgen espirital,
que nas nossas grandes coitas  nos guarda senpre de mal,
e diss' enton que queria  logo comoyon prender.
Nunca ja pod' aa Virgen  ome tal pesar fazer ...
E o crerigo sen arte  de a comungar coidou;
mai-la ostia na boca  aquesta moller guardou,
que per nehũa maneira  nona trociu nen passou,
e punnou quanto mas pode  de sse dali log' erger.
Nunca ja pod' aa Virgen  ome tal pesar fazer ...
Pois que sayu da eigreja,  os dedos enton meteu
ena boca e tan toste  tirou-a end' e odeu
a ostia ena touca;  e nada non atendeu,
ante se foi muit' agynna  por provar est' e veer
Nunca ja pod' aa Virgen  ome tal pesar fazer ...
Se lle disseran verdade  ou se lle foran mentir
aquelas que lle disseran  que lle farian vĩir
log' a ela seu amigo  e ja mais nunca partir
dela, se ja poderia,  e de con ela viver.
Nunca ja pod' aa Virgen  ome tal pesar fazer ...
E entrand' a hũa vila  que dizen Caldas de Rey,
ond' aquesta moller era,  per com' end' eu apres ey,
avẽo en mui gran cousa  que vos ora contarey;
ca lle viron pelas toucas  sangue vermello correr.
Nunca [ja] pod' aa Virgen  ome tal pesar fazer ...
E a gent' enton dizia,  quando aquel sangue viu:
"Di, moller, que foi aquesto,  o quen te tan mal feriu?"
E ela maravillada  foi tanto que est' oyu,
assi que nunca lles soube  nihũa ren responder.
Nunca [ja] pod' aa Virgen  ome tal pesar fazer ...
E pos a mão nas toucas,  e sentiu e viu mui ben
que era sangue caente,  e disso assi poren:
"A mi non me feriu outre  senon queno mundo ten
en seu poder, por grand' erro  que me ll' eu fui merecer".
Nunca [ja] pod' aa Virgen  ome tal pesar fazer ...
Enton contou-lles o feito,  tremendo con gran pavor,
todo como ll' avẽera;  e deron poren loor
todos a Santa Maria,  Madre de Nostro Sennor,
e o seu Fillo bẽeyto,  chorando con gran prazer.
Nunca ja pod' aa Virgen  ome tal pesar fazer ...
A moller se tornou log[o]  á eigreja outra vez,
e deitou-ss' ant' o omagen  e disse: "Sennor de prez,
non cates a meu pecado  que mi o demo fazer fez."
E log' a un mõesteiro  se tornou monja meter.
Nunca [ja] pod' aa Virgen  ome tal pesar fazer ...