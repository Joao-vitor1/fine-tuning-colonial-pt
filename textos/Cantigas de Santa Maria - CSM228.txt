[Como un ome bõo avia un muu tolleito de todo-los pees,
e o ome bõo mandava-o esfolar a un seu mancebo, e mentre
que o mancebo se guisava, levantou-[s]' o muu são e foi
pera a eigreja.]

Tant' é grand' a sa mercee  da Virgen e sa bondade,
que ssequer nas be[s]chas mudas  demostra sa piadade.
E desto fez en Terena  a Virgen Santa Maria
gran miragre por un ome  que un seu muu avia
tolleito d' ambo-los pees  que atras tortos tragia,
que sãou por sa vertude;  e poren ben m' ascoitade:
Tant' é grand' a sa mercee  da Virgen e sa bondade ...
Este mal a aquel muu  per gran door lle vẽera
de gota que aas pernas  e aos pees ouvera;
e porende no estabro  un mui gran tenpo jouvera
que sol andar non podia,  esto vos dig' en verdade.
Tant' é grand' a sa mercee  da Virgen e sa bondade ...
Quand' aquesto viu seu dono,  atan muito lle pesava
que por delivrar-sse dele  log' esfolar-o mandava
a un seu om'. E enquanto  o manceb' ant' emorçava,
foi-ss' o muu levantando  con sua enfermidade
Tant' é grand' a sa mercee  da Virgen e sa bondade ...
E sayu passo da casa  e foi contra a eigreja,
indo fraqu' e mui canssado;  mas a que bẽeita seja,
tanto que foi preto dela,  fez maravilla sobeja,
ca o fezo logo são,  sen door e sen maldade.
Tant' é grand' a sa mercee  da Virgen e sa bondade ...
O manceb', a que seu dono  ja esfolar-o mandara,
poi-lo non viu, foi pos ele  per aly per u passara,
e viu-o par da eigreja,  mas non tal qual o leixara;
e foi en maravillado  e diss' à gent': "Uviade
Tant' é grand' a sa mercee  da Virgen e sa bondade ...
E veredes maravilla  estranna con gran proveito
deste muu que ant' era  d' ambo-los pees tolleito,
como o vej' ora são  andar e muit' escorreito;
e vejamos sse é esse,  e comigo o catade.
Tant' é grand' a sa mercee  da Virgen e sa bondade ...
E logo foron vee-lo  todos quantos y estavan,
e adur o connoscian,  pero o muito catavan,
senon pola coor dele  en que sse ben acordavan;
mas sacó-os desta dulta  a Virgen por caridade.
Tant' é grand' a sa mercee  da Virgen e sa bondade ...
Que aly u u catavan  andou ele muit' agỹa
tres vegadas a eigreja  da Virgen Santa Reỹa
a derredor; e a gente,  que lle ben mentes tĩia,
vírono como entrou dentro,  mostrando grand' omildade.
Tant' é grand' a sa mercee  da Virgen e sa bondade ...
E ben ant' o altar logo  ouv' os gẽollos ficados,
e pois foi-ss' a cas seu dono,  unde mui maravillados
eran quantos y estavan;  e muitos loores dados
foron a Santa Maria  conprida de santidade.
Tant' é grand' a sa mercee  da Virgen e sa bondade ...