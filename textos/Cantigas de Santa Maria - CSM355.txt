[Esta é como Santa Maria de Vila-Sirga livrou ũu ome da forca,
que non morreu, por un canto que dera a sa eigreja.]

O que a Santa Maria  serviço fezer de grado,
na mui gran coita que aja  seer-ll-á galardõado.
Ca o que lle faz serviço  mui de grado ou dá dõa
en algũa sa eigreja,  mui ben llo per galardõa;
ca lle dá por ũu cento, como Sennor nobr' e bõa,
e nas coitas deste mundo  pon-lle consello guisado.
O que a Santa Maria  serviço fezer de grado ...
E porend' un seu miragre  vos direi de bõa mente
que fez esta Virgen, Madre  de Deus, ante muita gente
en ũu ome de Manssella,  mancebo barva pungente;
o miragr' é mui fremoso  e bõo e muit' onrrado.
O que a Santa Maria  serviço fezer de grado ...
Este manceb' en Manssel[l]a,  com' eu aprendi, morava,
e hũa moça da vila  feramente o amava;
el non queria seu preito  nen por ela non catava,
porque cuidava que fosse  con outra mellor casado.
O que a Santa Maria  serviço fezer de grado ...
O mancebo prometera  por yr-[se] en romaria
a Vila-Sirgu', e guisou-se e foi-[se] logo sa via;
mais soube-o a mançeba  e depos el sse saya
por conprir sa voontade  e o meter en pecado.
O que a Santa Maria  serviço fezer de grado ...
El catou e a manceba  viu vĩir e pesou-lle,
e esteve e atendeu-a;  e pos chegou, preguntou-lle
e disse-ll' a que viinna.  E ela enton rogou-lle
que por Deus no-lle pesasse  d'yr dela acompannado.
O que a Santa Maria  serviço fezer de grado ...
E diss' el: "E non iredes  comigo, se Deus me valla,
ca non querria con vossos  parentes aver baralla;
demais vou en romaria,  e non querria en falla
seer do que prometudo  ey mui gran temp' á pas[s]ado."
O que a Santa Maria  serviço fezer de grado ...
Nunca tanto dizer pode  que ss' ela tornar quisesse
per rogos nen per mẽaças  nen per rren que lle dis[s]esse.
O mançebo foi mui triste  [e] non soube que fezesse,
pero foi ja sa carreyra  com ela muit' anojado.
O que a Santa Maria  serviço fezer de grado ...
Eles yndo per camin[n]o  ambos per hũa montanna,
rogou-ll' ela que quisesse  seu amor e sa conpanna.
El foi mui maravillado  e disse-ll' en mui gran sanna:
"Ante vos fossedes morta  nen eu nunca fosse nado
O que a Santa Maria  serviço fezer de grado ...
Ca eu tal erro fezesse  escontra a Gloriosa,
yndo pera a ssa casa.  Non te tẽes por astrosa
de tal cousa demandares?"  Ela foi en vergonnosa,
e ata en Vila-Sirga  non llo ar ouv' enmentado.
O que a Santa Maria  serviço fezer de grado ...
Quando foron na eigreja  da Madr' e Virgen onrrada,
mandou fazer o mançebo  candeas logo d'entrada,
e dormio na ygreja  e aa nossa avogada
pedio mercee e ajuda  que ll' ouvesse perdõado.
O que a Santa Maria  serviço fezer de grado ...
E comprou en outro dia  por seus din[n]eyros un canto
de pedra pera a obra  de Vila-Sirga, e quanto
s'atreveu fez sa offerta  e sas orações ant' o
altar de Santa Maria;  e pois que ouve jantado,
O que a Santa Maria  serviço fezer de grado ...
Tornou-sse pera sa terra.  E yndo pela carreira,
a mançeba que vos dixe  disse-lle desta maneira:
"Porqué non casades migo ?"  Diss' el: "Ja vos eu pr[i]meyra-mente
dixe mia fazenda  e vos dey todo recado.
O que a Santa Maria  serviço fezer de grado ...
Ca, se mi a Virgen Maria  guardar, que é meu espello,
nunca me casarei vusco,  non vo-lo digo en trebello,
mais digo-vos gran verdade;  e porend' outro consello
avede, pois vos daquesto  meu coraçon ey mostrado."
O que a Santa Maria  serviço fezer de grado ...
Ela ouve gran despeito  del por esto que dissera,
porende lle buscou morte,  poi-lle tal resposta dera;
e a entrante da vila  ond' ele natural era,
meteu mui fort' apelido  e ouve o rostro rascado.
O que a Santa Maria  serviço fezer de grado ...
E meteu mui grandes vozes  e disse que a forçara
o mançebo na carreira  e ferir' e desonrrara
e a força per cabelos  do caminno a sacara,
que ren valer no-lle pode,  pero ouve braadado.
O que a Santa Maria  serviço fezer de grado ...
Os parentes da mançeba  aas justiças fezeron
queixume; e eles logo  aquel mançebo preseron
e, sen saber a verdade,  aa forca con el deron.
E el, pois viu que seria  de tod' en tod' enforcado,
O que a Santa Maria  serviço fezer de grado ...
Fezo sa oraçon logo  muit' e dos ollos chorando,
e diss' : "Ay, Santa Maria  de Vila-Sirga, e quando
eu fuy ena ta ygreja,  por meus din[n]eiros, estando,
comprei pera a ta obra  un bon canto, ey-cho dado.
O que a Santa Maria  serviço fezer de grado ...
Poren, Virgen groriosa,  Madre de gran piedade,
non cates a meus pecados,  mais, Sennor, por ta bondade
vey como moir' a gran torto,  ca tu sabes a verdade
deste feito que mi apõen.  Se eu non sõo culpado,
O que a Santa Maria  serviço fezer de grado ...
Mostr[a] aqui teu miragre,  ay, Virgen santa comprida,
vogada dos pecadores,  de todo-los santos vida.
Se tu, Sennor poderosa,  en algun tempo servida
de mi algun pouco fuste,  fais esto que ch' ey rogado."
O que a Santa Maria  serviço fezer de grado ...
Pois que a oraçon feita  ouve, tan toste ll'ataron
as mãos atras e logo  agynna o enforcaron;
e seus parentes por ele  muy feramente choraron.
E asi sev' aquel dia o mançebo pendorado.
O que a Santa Maria  serviço fezer de grado ...
Mais a Virgen gloriosa,  que chaman os pecadores
e que ela mui de grado  acorr' aas sas doores,
log' a santa verdeira  Madr' e Sennor das sennores
troux' aquel canto meesmo  que el ouvera comprado
O que a Santa Maria  serviço fezer de grado ...
Quando foi en Vila-Sirga,  asi como ja contamos,
e pose-llo a seus pees,  como por verdad' achamos;
e teve-o viv' e são  esta Sennor que chamamos
aquel dia e a noite,  e de todo mal guardado.
O que a Santa Maria  serviço fezer de grado ...
En outro dia vẽeron  aa forca seus parentes
polo deçe[n]deren dela,  e da vila outras gentes,
e viron so el o canto;  des i, estando presentes,
oyron como falava  e dizia: "Deus loado
O que a Santa Maria  serviço fezer de grado ...
Seja, ca estou vivo,  c' assy quis a Virgen Santa
Maria de Vila-Sirga;  ca sa mercee é tanta
que todo o mund' avonda  e nosso ben sempre avanta,
e per ela ey eu vida,  pero que estou colgado."
O que a Santa Maria  serviço fezer de grado ...
Quando o todos oyron  falar atan estrevudo,
tallaron-lle log' a soga;  e pois que foi decendudo,
preguntaron como fora,  e el ouve retraudo
daqueste feito a verdade,  que non ouv' en ren negado.
O que a Santa Maria  serviço fezer de grado ...
Quand' a verdade souberon  de tod', assi com' oystes,
foron maravillados  que nunca tan muit[o] vistes;
e deron todos loores  aa que nos faz de tristes
seer ledos e pagados,  ca est' á ela usado.
O que a Santa Maria  serviço fezer de grado ...