[[E]sta é como a omage de Santa Maria alçou o gẽollo
e recebeu o colbe da saeta por guardar o que estava pos ela.]

A Madre de Deus
devemos tẽer mui cara,
porque aos seus
sempre mui ben os ampara.
E desto vos contar quero  hũa mui gran demostrança
que mostrou Santa Maria  en terra d' Orlens en França
al Con de Peiteus,
que un castelo cercara
e come judeus
a gent' en fillar cuidara.
A Madre de Deus ...
Este castel' aquel conde  por al fillar non queria
senon pola gran requeza  que eno logar avia;
poren gran poder
de gent' ali assũara
con que combater
o fez e que o tomara,
A Madre de Deus ...
Se non foss' os do castelo  que, pois se viron coitados,
que fillaron a omagen,  por seer mais amparados,
da Virgen enton,
Santa Maria, que para
mentes e que non
os seus nunca desampara.
A Madre de Deus ...
E logo sobela porta  do castelo a poseron
e, aorando-a muito  chorand', assi lle disseron:
"Madre do Sennor
do mund', estrela mui crara,
sei defendedor
de nos, tu, altar e ara
A Madre de Deus ...
En que o corpo de Cristo  foi feito e conssagrado;
e porende te rogamos  que daqueste cond' irado
non queras guardar,
e sei nossa acitara,
ca nos quer britar
con seus engẽos que para."
A Madre de Deus ...
Mantenente dos de fora  vẽo log' un baesteiro
e diss' a outro da vila,  que poseran por porteiro,
que pera guarir
da omagen s' escudara,
que vẽess' abrir
a porta que el serrara.
A Madre de Deus ...
O de dentro repos logo  que non faria en nada;
e o de fora tan toste  ouv' a baesta armada
e tirou-ll' assi
que sen dulta o chagara.
Mais, com' aprendi,
un dos gẽollos alçara
A Madre de Deus ...
A omagen atan alte  que chegou preto da teta,
por guarda-lo baesteiro,  e feriu-lli a saeta.
E ar aprix al,
que o de dentro tirara
en maneira tal
que o de fora matara.
A Madre de Deus ....
Esta maravilla viron  os de dentr' e os da oste,
e outrossi fez el conde;  e deceu a terra toste
du[n] cavalo seu,
en que enton cavalgara,
e come romeu
aprix que dentro entrara.
A Madre de Deus ...
E os gẽollos ficados  aorou a Magestade,
muito dos ollos chorando,  connocendo sa maldade;
e logo mandou
tornar quant' ali fillara,
e ssa ost' alçou
que sobr' a vila deitara.
A Madre de Deus ...
Desto a Santa Maria  todos loores lle deron,
e punnaron d' a saeta  tirar, mas nunca poderon,
com' escrit' achey,
da perna u lla ficara
o que vos dit' ei
baesteiro que osmara
A Madre de Deus ...
Mata-lo outro de dentro  que a omagen guardava;
e poren Santa Maria  tan gran pesar en mostrava,
que nunca per ren
achei que despois tornara
a perna, mas ten-na
como quand' a mudara.
A Madre de Deus ...