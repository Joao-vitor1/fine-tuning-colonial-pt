[[C]omo un meninno que criava un abade en sa castra tragia de comer
ao Menin[n]o que tiin[n]a a omagen enos seus braços, e disso-ll'
a omagen que comeria con ele mui çedo, e o abade.]

Quen a omagen da Virgen  e de seu Fillo onrrar,
deles será muit' onrrado  no seu ben, que non á par.
E de tal razon com' esta  vos direi, se vos prouguer,
miragre que fez a Virgen,  que sempre nosso ben quer,
per que ajamos o reyno  de seu Fill', ond' a moller
primeira nos deitou fora,  que foi malament' errar
Quen a omagen da Virgen  e de seu Fillo onrrar ...
En comer hũa maçãa,  que ante lle defendeu
Deus que per ren non comesse,  e porque dela comeu
e fez comer seu marido  Adan, logo lles tolleu
o reino do Parayso  e foy-os end' eixerdar
Quen a omagen da Virgen  e de seu Fillo onrrar ...
Mas depois Santa Maria,  en que á bondad' e sen,
buscou e busca carreiras  com' ajamos aquel ben
de Deus, seu Padr' e seu Fillo,  que el pera os seus ten,
en que vivan con el senpre  sen coita e sen pesar.
Quen a omagen da Virgen  e de seu Fillo onrrar ...
Este miragre mui grande  foi, segundo que oý
dizer a omees bõos,  que o contaron a my,
dun ric-ome que morava  en terra de Venexi,
a que morrian os fillos,  que non podian durar.
Quen a omagen da Virgen  e de seu Fillo onrrar ...
E con mui gran pesar desto,  ũu deles, que lle ficou,
a ũu abade mui santo  dun mõesteir' enviou
e deu-llo que llo criasse,  e tan muito o rogou,
que o fillou por seu rogo  e feze-o ben criar
Quen a omagen da Virgen  e de seu Fillo onrrar ...
Consigo no mõesteiro;  e, per com' aprendi eu,
cada que o faagava  chamava-lle "fillo meu"
e dizia-ll' ameude:  "Quant' aqui á, tod' é teu."
E mandava-lle que fosse  pela claustra trebellar.
Quen a omagen da Virgen  e de seu Fillo onrrar ...
Andand' assi trebellando,  na eigreja 'ntrou e viu
omagen da Virgen santa  con seu fillo, e cousiu
com' era mui fremosỹo,  e cató-o e riyu,
e log' en sa voontade  o fillou muit' a amar.
Quen a omagen da Virgen  e de seu Fillo onrrar ...
E tan gran ben lle queria,  que ameude veer-o
ya muitas vegadas,  ca en al neũu prazer
tan grande non recebia;  pero, porque de comer
non viia que lle davan,  fillou-ss' a maravillar.
Quen a omagen da Virgen  e de seu Fillo onrrar ...
E log' en aquela ora  pos eno seu coraçon
que daquelo que lle davan  que lle déss' en seu q[u]ỹon;
e des y foi comer logo,  e apartou da raçon
sua a mayor partida  e foi-lla logo guardar.
Quen a omagen da Virgen  e de seu Fillo onrrar ...
E pois comeu, trebellando  começou-sse logo d'ir
aa eigreja correndo,  e eno altar sobir
foi de pees, e daquelo  que lle davan a servir
se fillou ant' o menỹo  e começou-ll' a rogar
Quen a omagen da Virgen  e de seu Fillo onrrar ...
Que comesse, e dizendo:  "Cada dia t' adurey
desta raçon que me deren  e tigo a partirey;
e poren te rog', amigo,  que cómias, ca mui ben sei
que sse desto non comeres,  outro non cho verrá dar."
Quen a omagen da Virgen  e de seu Fillo onrrar ...
Depois ben a quinze dias  o menynno esto fez
cada dia; mais o Fillo  da Virgen de mui bon prez
lle diss' un dia: "Contigo  non comerei outra vez,
se cras mig' e con meu Padre  non quiseres yr jantar."
Quen a omagen da Virgen  e de seu Fillo onrrar ...
O abad' ao menynno  viu-lle cambiar a faz
e ar enmagrecer muito,  e disso com' en solaz
ao menỹo: "Meu fillo,  se tu non comes assaz,
eu te darei ben que cómias,  ca te vejo magr' andar."
Quen a omagen da Virgen  e de seu Fillo onrrar ...
Enton respos o meỹo:  "Carne e vynno e pan
vossos omees, ai, padre,  me dan ben e sen afan;
mas eu ao bon menỹo  daquelo que mi a min dan
dou end' a mayor partida  e vou-llo sempre levar."
Quen a omagen da Virgen  e de seu Fillo onrrar ...
Quand' est' oyu o abade,  disse-ll' : "Ai, fill' e sennor!
E qual é aquel menỹo  a que fazes ess' amor?"
Diss' el: "O fillo da dona  que sé no altar mayor,
a que non dan ren que cómia,  e vejo-o lazerar."
Quen a omagen da Virgen  e de seu Fillo onrrar ...
Enton lle diss' o abade,  a que chamavan Fiiz:
"Meu fillo, o que lle levas  come-o, ou que che diz ?"
Diss' el: "Come cada dia;  mas des que ll'aquesto fiz,
nunca m'ante falou nada,  mais foi-m' oje convidar
Quen a omagen da Virgen  e de seu Fillo onrrar ...
Que con el e con seu padre  eu fosse a jantar cras."
Enton lle disse o abade:  "Pois que tu est' oyd' ás,
e creo certãamente  que con eles jantarás,
rogo-t' eu que vaa tigo  comer de tan bon manjar."
Quen a omagen da Virgen  e de seu Fillo onrrar ...
Enton sse foi o abade  e chamou os monges seus
e disse-lles: "Ai, amigos,  cras m[e] irei eu, par Deus,
esto sei certãamente;  e porend' a Don Mateus,
vosso monge, por abade  escolled' en meu logar."
Quen a omagen da Virgen  e de seu Fillo onrrar ...
E contou-lles en qual guisa  esto sabia e qual
razon en con seu criado  ouvera, e diss' : "Atal
galardon aos que ama  a Sennor esperital
dá, con seu Fillo bẽeito,  a quena ben sab' amar."
Quen a omagen da Virgen  e de seu Fillo onrrar ...
Aquela noite passada,  outro dia ant' a luz
o abad' e o menynno  enfermaron, com' aduz
o feito deste miragre;  e a sesta, quand' en cruz
morreu por nos Jhesu-Christo,  morreron eles a par.
Quen a omagen da Virgen  e de seu Fillo onrrar ...