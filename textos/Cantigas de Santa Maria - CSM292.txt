[[C]omo el Rey Don Fernando vẽo en vision ao tesoureiro de
Sevilla e a maestre Gorge que tirassen o a[n]el do seu dedo
e o metessen no dedo da omagen de Santa Maria.]

Muito demostra a Virgen,  a Sennor esperital,
sa lealdad' a aquele  que acha sempre leal.
E de tal razon com' esta  vos direi com' hũa vez
a Virgen Santa Maria  un mui gran miragre fez
polo bon Rei Don Fernando,  que foi comprido de prez,
d' esforç' e de grãadeza  e de todo ben, sen mal.
Muito demostra a Virgen,  a Sennor esperital ...
De mannas e de costumes,  per quant' eu del aprendi,
nonas pod' aver mellores  outre que el ouv' en ssi;
e sobre tod' outra cousa,  assi com' eu del oý,
amava Santa Maria,  a Sennor que pod' e val.
Muito demostra a Virgen,  a Sennor esperital ...
Se el leal contra ela  foi, tan leal a achou,
que en todo-los seus feitos  atan ben o ajudou,
que quanto começar quiso  e acabar, acabou;
e se ben obrou por ela,  ben ll' ar pagou seu jor[nal].
Muito demostra a Virgen,  a Sennor esperital ...
Assi que en este mundo  fez-ll' acabar o que quis
e morrer onrradamente  e morrendo seer fis
que a Parais' yria,  ben u éste San Denis,
u veeria seu Fillo  e a ela outro tal.
Muito demostra a Virgen,  a Sennor esperital ...
Assi estes dous leaes  lealdade fez amar,
ca el sempre a servia  e a sabia loar;
e quand' algũa cidade  de mouros ya gãar,
ssa omagen na mezquita  põya eno portal.
Muito demostra a Virgen,  a Sennor esperital ...
E ar fezo-ll' a ssa morte  que polo mellor morreu
rei que en seu logar fosse,  e fez per que o meteu
el Rei seu fill' en Sevilla,  que Mafomete perdeu
per este Rey Don Ffernando,  que é cidade cabdal.
Muito demostra a Virgen,  a Sennor esperital ...
E pois-lo ouv' y metudo,  segundo com' aqui diz,
muitos miragres o Fillo  da Santa Emperadriz
mostrou por el senpr' e mostra,  e ssa moller Beatriz
aduss' y depois seu fillo,  non passand' a Muradal.
Muito demostra a Virgen,  a Sennor esperital ...
Ond' avẽo que seu fillo,  Rei Don Affonsso, fazer
fez mui rica sepoltura  que costou mui grand' aver,
feita en fegura dele,  polos ossos y meter
se o achassen desfeito;  mas tornou-xe-lle en al.
Muito demostra a Virgen,  a Sennor esperital ...
Ca o achou tod' enteiro  e ssa madre, ca Deus
non quis que sse desfezessen,  ca ambos eran ben seus
quites, que nunca mais foron  San Marcos e San Mateus,
outrossi da Santa Virgen,  que do mund' é estadal.
Muito demostra a Virgen,  a Sennor esperital ...
Esto [foi] quando o corpo  de ssa madre fez vĩir
de Burgos pera Sevilla,  que jaz cabo d'Alquivir,
e en ricos mõimentos  os fez ambos sepelir,
obrados mui ricamente  cada ũu a seu sinal.
Muito demostra a Virgen,  a Sennor esperital ...
Despois que esto foi feito,  el Rey apost' e mui ben
a omagen de seu padre  fez põer como conven
de seer rei en cadeira,  e que ssa espada ten
na mão, con que deu colbe  a Mofomete mortal.
Muito demostra a Virgen,  a Sennor esperital ...
O logar u a omagen  del Rei Don Fernando sé
tan rico e tan fremoso  e atan aposto é,
que tod' ome que o veja  ben dirá, por bõa ffe,
que o ten por mui mais nobre  ca sse fosse de cristal.
Muito demostra a Virgen,  a Sennor esperital ...
No dedo desta omagen  metera seu fill' el Rei
ũu anel d'ouro con pedra  mui fremosa, com' achei
por verdad'; e maravilla  mui grande vos en direi
que mostrou en este feito  o que naceu por Nadal.
Muito demostra a Virgen,  a Sennor esperital ...
Ca o bon Rei Don Fernando  se foi mostrar en vijon
a aquele que fezera  o anel, e disse: "Non
quer' est' anel tẽer migo  mas da-lo en offreçon
aa omagen da Virgen  que ten vestido cendal,
Muito demostra a Virgen,  a Sennor esperital ...
Con que vin ben des Toledo;  e logo craas manaman
di a meu fillo que ponna  esta omagen de Santa
Maria u a mỹa  está, ca non é de pran
guisado de seer tan alte  com' ela, nen tan ygual.
Muito demostra a Virgen,  a Sennor esperital ...
Mas ponnan-mi en gẽollos,  e que lle den o anel,
ca dela tiv' eu o reyno  e de seu Fillo mui bel,
e sõo seu quitamente,  pois fui cavaleir novel
na ssa eigreja de Burgos  do mõesteiro reyal".
Muito demostra a Virgen,  a Sennor esperital ...
Maestre Jorge avia  nom' o que aquesto vyu
en sonnos; e mantenente  fora do leito sayu
e foi logo a eigreja,  e fez tanto que ll' abriu
o tesoureiro as portas  d' our' e non d'outro metal.
Muito demostra a Virgen,  a Sennor esperital ...
E en catar a omagen  avia mui gran sabor,
e viu-ll' a sortella fora  do dedo, onde pavor
ouve grand' a maravilla,  e diss': "Ai, Nostro Sennor,
quen m' adubaria este  anel? Soubess' ora qual
Muito demostra a Virgen,  a Sennor esperital ...
Seria que o fezesse."  Maestre Jorge diss': "Eu,
ca eu fix aquesta obra  toda e est' anel seu
del Rei. E o tesoureiro  logo o anel lle deu,
dizend': "E gran maravilla  como do dedo lle sal".
Muito demostra a Virgen,  a Sennor esperital ...
Disse "non faz", o maestre,  "mas direi, e non vos pes,
que esta noit' ei sonnado  vel duas vezes ou tres."
Enton lle contou o sonno,  ben de tal guisa medes
com' a vos ei ja contado,  e non foi en mentiral.
Muito demostra a Virgen,  a Sennor esperital ...
Enton ambos o contaron  al Rey, a que proug' assaz,
des i ao arcebispo,  a que con tal feito praz;
e al Rei muito loaron,  Don Ffernando, porque faz
Deus mui fremosos miragres,  que aos seus nunca fal.
Muito demostra a Virgen,  a Sennor esperital ...